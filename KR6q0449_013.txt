# -*- mode: mandoku-view; -*-
#+DATE: 2016-06-08 5:42
#+TITLE: 吹萬禪師語錄
#+PROPERTY: CBETA_ID J29nB239
#+PROPERTY: ID KR6q0449
#+PROPERTY: SOURCE Jiaxing Canon Vol. 29, No. B239
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0449_J_013-0521b> 
#+PROPERTY: JUAN 13
吹萬禪師語錄卷之十三¶
嗣法孫燈來重編¶

* 詞¶

** 感賦四首(金衣公子)¶

#+BEGIN_VERSE
「　建極起龍光玉馬金牛色杳茫論三旌孰肯換屠羊¶聖功餘事藐姑秕糠洗耳溪頭水不嘗欲真鄉白茅¶特室膝造至人旁」
#+END_VERSE
¶

#+BEGIN_VERSE
「　百辟鎮巍峨相成大盜守者多陳寶祠空對萍實果¶葵丘華胥踐土南柯蝸角錙譙恨怎麼快如何商山¶辟穀留侯豈礙我」
#+END_VERSE
¶

#+BEGIN_VERSE
「　錦帳壁塗椒蠟火炎炎只自燒刳李核竟成一老饕¶食費萬錢易牙充調豎子膏盲誰為曉衡門好泌水¶洋洋不逐四時凋」
#+END_VERSE
¶

#+BEGIN_VERSE
「　金石苦頭陀憎檻欣籠怎奈何脫塵囂須向塵囂過¶黃花翠竹蒼苔綠波任運優遊唱卷阿詢三摩松稍¶蟾影明月在銀河」
#+END_VERSE
¶

** 初至忠南受侍御田公請(前調)¶

#+BEGIN_VERSE
「　玉珞及金貂華胥中醉了英豪卻怎似雲外戲青霄¶得月忘標懶賦離騷策杖風塵樂飲瓢感君招喜隨¶赤壁帶衲與相交」
#+END_VERSE
¶

** 布施(六波羅蜜　前調)¶

#+BEGIN_VERSE
「　八識正幽幽風停海靜浪濤休通明殿孤光映十洲¶森羅萬象色影咸收檀度原非著相求欲到頭心珠¶燦爛逆水駕慈舟」
#+END_VERSE
¶

** 持戒¶

#+BEGIN_VERSE
「　河漢鎖空霄月落寒潭斗柄高往來的水面細風飄¶雪謝冰銷清流獨繞尸羅塵垢絕纖毫把斯標金章¶玉篆青華臺上遶」
#+END_VERSE
¶

** 忍辱¶

#+BEGIN_VERSE
「　斧劈太虛空螢燄難燒海映紅歌利王卻是古家風
<pb:KR6q0449_J_013-0521c>¶寸刀斷幻四相無蹤個裏知音大覺同臭皮籠煙波¶散盡霹靂滿天轟」
#+END_VERSE
¶

** 精進¶

#+BEGIN_VERSE
「　一步一蓮花門門古佛信無差琉璃地現出老袈裟¶法席冤家從茲脫灑太平誰道將軍大劫如沙不離¶一息超越過天涯」
#+END_VERSE
¶

** 禪定¶

#+BEGIN_VERSE
「　鐵脊古頭陀嚼碎寒空遍大羅玄元始化作須彌座¶雲舞風歌龍潛虎臥泥洹不假修持多任蹉跎玄黃¶消散光陰孰礙我」
#+END_VERSE
¶

** 智慧¶

#+BEGIN_VERSE
「　慧日獨高懸一寸靈心碧落天十法界到此絕塵煙¶事理同圓心法雙玄摩尼五色因緣現論當然朝朝¶行道夜夜抱佛眠」
#+END_VERSE
¶

** 社中感懷(漁家做)¶

#+BEGIN_VERSE
「　氣燄圭簪增人醜貂冠鳥幟徒驚吼那得許氏與巢¶叟繁柯朽偏向山林修九九　過眼浮雲莫可守煙¶霞隴斷焉知否何如淡月清風厚邀五柳同來石室¶賞玄酒」
#+END_VERSE
¶

** 訪漁(前調)¶

#+BEGIN_VERSE
「　聞說漁家煙水好朝霞點染江頭草下榻窗前日初¶小人跡杳竹葉敲風驚啼鳥　呼童縱步沙堤曉三¶三兩兩垂絲釣野𦨍順流波浪少機忘了一聲晚棹¶明月早」
#+END_VERSE
¶

** 遊大隱巖(前調)¶

#+BEGIN_VERSE
「　碧落峰頭來樹杪古榕石上春光曉大隱有巖莎徑¶小人不到特地蹣跚非悄悄　簡彼當年宋自皎何¶緣偕此稱八老于今一看英雄杳藤蘿繞煙風吹動¶沙堤草」
#+END_VERSE
¶

** 嶺頭早坐(前調)
<pb:KR6q0449_J_013-0522a>¶

#+BEGIN_VERSE
「　霧曉江潮疏影漏晴空碧落煙霞逗一坐嶺頭春風¶奏花草秀優遊蹤跡還依舊　白墮桐稍香粉厚點¶染松竹光華透山童野鳥環座右心無謬浮沉蕩漾¶誰相搆」
#+END_VERSE
¶

*** 行(四威儀　行香子)¶

#+BEGIN_VERSE
「　散步優遊穿徑騎牛尋逝水魚戲莊周更奧窔處萬¶籟歌謳聽谷聲雅鳥聲趣竹聲幽」
#+END_VERSE
¶

*** 住¶

#+BEGIN_VERSE
「　木石茅庵自在幽閑論羶逐與我無干朝參麋鹿暮¶侶猱猿但嚼黃精啗苦菜掬清瀾」
#+END_VERSE
¶

*** 坐¶

#+BEGIN_VERSE
「　竹椅蒲團燕息幽然追二氣固入泥洹良久渾化無¶地無天到鴻濛內威音外太虛前」
#+END_VERSE
¶

*** 臥¶

#+BEGIN_VERSE
「　石塌蘆編和衣共眠一鼾了無盡長天雙林樹下月¶朗星懸任泥牛吼木馬唱金虎言」
#+END_VERSE
¶

** 春日遷巴臺即事二首(臨江仙)¶

#+BEGIN_VERSE
「　野老山溪無所住依稀花影參差身如木葉御風時¶淡紅飄澗水淺綠動沙堤　古徑斜開雙柏翠清窗¶夜月相宜數聲鐘響傍三西一江煙霧曉滿坐至人¶師」
#+END_VERSE
¶

#+BEGIN_VERSE
「　寂寂山中無箇事思量把釣磯頭漁歌夜火傍春流¶高臺明月照驚起睡魚遊　野寺竹園栖鳥噪何妨¶物我同儔忘機芳草自幽幽一聲清磬響花雨落林¶丘」
#+END_VERSE
¶

** 似碧勤舊(千秋歲)¶

#+BEGIN_VERSE
「　雲深碧塢瑞色芬芳布松影動溪煙度梵宮輝翡翠¶靈石光蟾素須此會白巖禪院知音處　憶昔金陵¶路風浪難回互誰與我相排措赤心齊得喪皓首同¶生故今避亂嚶嚶猶轉遷喬賦」
#+END_VERSE

<pb:KR6q0449_J_013-0522b>¶

** 壽雪照師(菊花新)¶

#+BEGIN_VERSE
「　策杖挑眉經海島背負乾坤壺不老長空浪蕩好說¶甚南極光皎　蒼松翠柏誰可比一元燦燦無終始¶竊桃縱有幾難討圓陀光拄」
#+END_VERSE
¶

** 勉友(點絳唇)¶

#+BEGIN_VERSE
「　迢迢十萬水和山舉步難趨休覓傍蹊好問導人師¶　路近規中直切在東西莫遲遲絕慮忘機頃刻上¶天梯」
#+END_VERSE
¶

** 楊柳枝¶

#+BEGIN_VERSE
「　浩浩黃河曲水淫幾時清白雲杳杳路難尋何處行¶　諸人肯索驪龍珍易可澄莫把煙塵點素心自然¶臨」
#+END_VERSE
¶

** 臨江仙¶

#+BEGIN_VERSE
「　法法多門真可畏覺來心物俱非了然不過竅中推¶溫溫如胎鶴綿綿若息龜　有日雲開霄漢外天清¶月白光輝九載遨遊自此歸踏破乾坤後響喨一聲¶雷」
#+END_VERSE
¶

** 天仙子¶

#+BEGIN_VERSE
「　穆穆文王存敬止緝熙何嘗異禪軌大哉三聖教律¶儀無彼此同一體空空如也盡之矣　奈何人事多¶分濟不向生前粧箇死一旦無常萬事休提不起昧¶天理種子徒為暗魂爾」
#+END_VERSE
¶

** 復汪文學(天仙子)¶

#+BEGIN_VERSE
「　采石江頭魚侶了笙歌樓上鶴還島世路蜉蝣芳草¶萋塵囂繞知音少箇裏顛狂何處討　雲雁銜空窺¶天曉翼倦峰嵐旋樹早瞿塘學海識豪人珠玉飽金¶瑛皎須覓泥洹期不老」
#+END_VERSE
¶

** 題輝侍者別號雲谷(武陵春)¶

#+BEGIN_VERSE
「　飄然一片青山去月下影橫斜煙煙吐出紫流霞綠¶水夜籠紗　本自無心何所住碧落散天花鳥啼猿
<pb:KR6q0449_J_013-0522c>¶嘯野人家雲谷裏乘槎」
#+END_VERSE
¶

** 渡江(上西樓)¶

#+BEGIN_VERSE
「　寒山樹瘦松稀雪更飛但看嶺間樵子兩三依　輕¶舟上渡江渚興何違有日茅蘆清況是予歸」
#+END_VERSE
¶

** 中秋月(浣溪沙)¶

#+BEGIN_VERSE
「　皎月清燈鬥晚霞疏林雲外遠人家煎茗掬水待西¶斜　斗柄面南移不去蹉跎山色玉流沙瀛洲好趁¶棹仙槎」
#+END_VERSE
¶

** 臘月無雪(望江南)¶

#+BEGIN_VERSE
「　嘉平月非雪豈成詩灞橋背上徒空想少室腰間立¶不齊笑殺尋梅的紅爐煖瑞木花放遲著氅王恭無¶陟處烹茶陶穀匪相宜兩箇只踟躕」
#+END_VERSE
¶

** 芥納軒夜坐長短句(二首)¶

#+BEGIN_VERSE
「　這兩日有些兒冷氣柴也沒燒炭也不備獨坐寒窗¶是甚麼好意思不著便且著便捲簾起看梅花燦一¶枝枝上有寒雀相爭搶攘得落玉成片縱道甚麼西¶來意薩婆若也只是一時堪羡細論物我不到誰相¶賺垂簾依舊爐不煖」
#+END_VERSE
¶

#+BEGIN_VERSE
「　一竿一笠一簑衣急水浪頭把釣絲鉤下錦鱗容易¶得蘆花深處月明歸兩岸蘆花一葉舟涼風深夜月¶如鉤絲綸千尺慵拋放歸到家山即便休」
#+END_VERSE
¶

* 歌¶

** 法界逍遙歌¶

#+BEGIN_VERSE
「　法界茫茫洪水赤四大能裝青雀舶予師獨來主柁¶根隨流倒駕如飛舄設使飄入老燄魔銅鼎鐵汁盡¶消磨蓮花灑露成阿耨吒舌聞香唱摩訶設使飄入¶羅剎國黑煙毒氣輝寶色白毫輪轉滯魄甦箇箇眉¶間皆自得設使飄入飛走行菊羽金毛隊隊黃一撲¶便出三跳網數聲啼醒涅槃鄉設使飄入阿修羅嗔¶恚隨我念安那吸盡海濤霞滿地森森豎起珊瑚柯
<pb:KR6q0449_J_013-0523a>¶設使人蜾蟲裏如幻幢旛處處起寶華座上隱身¶光柏子庭前甘露水設使飄入碧雲層吉祥宮殿恰¶相應不離菩提揚九會天人化作世間燈設使飄入¶四諦中跛鱉盲龜悉庇幪七生淘成七覺分十使換¶作十圓通設使飄入十二緣踢醒頭陀寂滅禪觀察¶幻為他受用入俗回真耀大千設使飄入薩埵林歛¶盡法門百箇心一障二愚及生相鬱鬱黃花一樹金¶設使飄入毘盧頂剎塵香海歸予艇窮源是佛雅成¶空達本還真容自肯成空自肯卻如何妙性從來是¶甚麼落花啼鳥任君瞞白雪陽春在我歌有時掉轉¶混沌來法界猶如酪一杯君不見信手和杯吞入腹¶百億須彌光熇熇」
#+END_VERSE
¶

** 衣珠歌¶

#+BEGIN_VERSE
「　摩尼珠人不識價直何止千萬億赤水知巧枉徒勞¶原來卻在衣中拾罔象曾入崑崙裏空王殿裏方如¶此金光閃灼幾千般火龍騰飛數萬里周朝湧出釋¶迦文掌上天王五色紛不自腥臊鱗甲女還由西域¶古皇君鶖子三請不肯說曼殊一照黧雲旄誰知一¶顆夜明珠莊嚴七佛共殷勤展轉貽來號釋迦第一¶迦葉視為花輕笑曾把須彌破透出孤明散月華集¶成西天二十八摘蘆東土闡牛車惠能三擊傳消息¶百丈一扭痛莫測三拳一掌不清寧直至吾師安社¶稷汶水夜光寒兔舞火山燒燦赤雞吐北面朝陽問¶我師一點紅爐徹今古了達唯有者些兒提起神妙¶無窮數不離見聞與覺知認著依然還是瞽不離行¶住及坐臥認著依前還是過抖擻十八絕纖毫白雪¶陽春齊唱和鐵牛鼻孔解撩天恰然透出天地先真¶原是妄妄本空塵塵剎剎體皆同本來無正亦無邪¶圓陀陀底照恒沙者裏非生亦非佛大地塵囂隨電¶拂唯心淨土匪東西隨流無住物我齊止非止兮觀
<pb:KR6q0449_J_013-0523b>¶非觀珊瑚林裏精光燄森羅萬象鏡中花菩提涅槃¶心裏寓兩手撥開對治門一腳踏翻生死岸臭皮袋¶裏忽喇喇輥出一輪光燦爛破衲單瓢染頭陀和光¶混俗隱波羅但把明珠懷裏弄太平豈唱凱鐃歌」
#+END_VERSE
¶

** 了道歌¶

#+BEGIN_VERSE
「　吾年巳半百大道何所得鐵釘𨍏轢鑽每日當麻麥¶坐禪禪非坐說法法非說寂寂心無善蕩蕩心無惡¶眼見長河水自性八功德耳聽林禽聲真如談妙法¶鼻嗅芝蘭香定慧焚檀屑舌嘗苦淡味醍醐灌心脈¶身觸冷暖相現出黃金色意緣生滅法毘盧華藏廓¶可笑觸途人欣厭強分別昧卻如來藏認著一點血¶復有人法空縱教染淨絕萎花不雨寶只能遊大熟¶何如融萬象鏡鏡光交徹一月映千江千江一月攝¶喚我作牛馬釋迦與彌勒蛇蝎豹狼虎琵琶鐃瓶缽¶貪嗔癡慢疑十方淨土國滄海變桑田自在非生滅¶山河及大地一滴閒唾沫何須歷劫修不用剎那潔¶晝夜十二時時傳傳妙訣行住及坐臥威儀真消息¶大日毘盧尊在人頂上歇不肯自摩挲笑倒者黃葉」
#+END_VERSE
¶

** 源流唱和歌(囑蔚西堂)¶

#+BEGIN_VERSE
「　老瞿曇第七仙山河大地非人間指上青蓮傳薪火¶飲光笑破黑漫漫黑漫漫人不識剎竿倒卻慶喜立¶商那和修自空來全體已是金剛骨奪得祖印度鞠¶多身性十七相唱足相唱足更有人出家非為身與¶心無我我所真面目提多迦者一番靈後往中印訪¶僧伽記遇六劫彌遮迦彌遮迦婆須密又是劫前承¶願力復得難提來論義義即不論真端的伏馱密多¶年五十口未曾言足未出一得難提傳法親傳度脅¶尊為祖十富那夜奢合掌前非往非住亦往然竟得¶馬鳴來迎禮鋸義木義兩成團師資既巳相授受魔¶變女子來法鬥復變小蟲若蟭螟性海無邊難泊湊
<pb:KR6q0449_J_013-0523c>¶直禮馬鳴號迦毘訪得龍樹為渠師座上現身滿月¶輪迦那提婆怡相應以缽置水求嗣法羅㬋羅多投¶以針金義井義論出入僧伽難提以悅服持鏡童子¶一日機巳能志齊百歲足繼法名為伽耶舍答無者¶誰尋真窟無在舍中是真人鳩摩羅多十九尊善惡¶之報未能決闍夜多子乞其因釋疑即作大沙門能¶度盤頭謝苦辛那提國王第二子摩那那尊又接矣¶信香既透鶴勒那二十三祖相承啟有用非功無作¶真佛事從來恁麼行師子比丘襲是法被難罽賓了¶宿因幸有法子婆舍斯開拳還珠已先知接得王子¶不如密瓔珞童子又成褫般若多羅為甚名先劫兩¶曾演是經今為二十七祖也菩提達磨乃傳心傳心¶東土復安心慧可懺罪一其門宜名僧璨為三祖誰¶縛誰脫振法音道信得此逢小兒骨相神奇天人師¶問渠何姓曰佛性賜名弘忍接曹溪三擊巳露三更¶事衣缽懸線望南去喚作一物即不中此是懷讓投¶機處南嶽打牛並打車道一由此獲神駒踏殺天下¶符西識八十三員百丈奇一喝傳來聾三日見過於¶師黃檗襲一掌不讓赤鬚鬍大雄山下明歷歷臨濟¶老人三頓棒三拳何曾有兩樣付與興化謾思惟一¶炷真香拈爐上南院慧顒亦何苦法印無鄰真痛楚¶喜得風穴沼子來棒下無師堪繼祖室中無人淚下¶泣法華念念何曾息放下堂前拂袖行紹得濟宗真¶端的象王動步絕狐蹤汾陽聆得身命空幸得同參¶逼發起西河師子吼如風石霜楚圓六士一不畏地¶寒勤朝夕惡語俗言罵二年解道臨濟常情出楊岐¶方會監院職身心不閒常請益狹路相逢事如何秪¶者般事便委悉輸敺儺者白雲端一笑由來巳解傳¶問取摩尼還一叱法演呈偈非等閒提刑會得小艷¶詩只要檀郎認得聲出門見雞欄上舞克勤從此識
<pb:KR6q0449_J_013-0524a>¶佳音便爾諸方號巴子大慧曾得湛堂舉相隨來也¶漆桶穿八地丈開方爾爾懶公挂冠入西禪竹篦三¶下得真傳不問有言不問無一喝灼然契木庵淨慈¶悟明得法令便修聯燈輝祖印直下一流七八傳時¶異世變各安靜或入山林或市廛韜光隱跡道昭然¶苦口筏渡一言顯小庵二仰及無念荊山幸自入西¶秦鐵牛陜府續慧命得遇朝陽視作軍一箭當陽血¶漓淋可是秦時𨍏轢鑽古戎南邁又傳心真空二字¶作釣竿打亂諸方五味禪吹萬野人忍不過奪來嚼¶碎又成團直者四句非四句丫叉路上隨人去當遇¶慧祖忌日時爐前可作供養具」
#+END_VERSE
¶

** 末法時歌¶

#+BEGIN_VERSE
「　纔夢白疊分又道黃金折擊碎琉璃星萬點五百甲¶子向誰說黑氣毒殺花雨亂騮馬珊瑚驚款段這回¶劄斷舌根頭一曲漁歌月霄漢」
#+END_VERSE
¶

** 送別東旭禪人¶

#+BEGIN_VERSE
「　拾得攜手去街頭山子稀疇解敲風月能調馬不飛¶我寄巴江岸青黃草木曾幾看討箇顛酒踏歌人誰¶是妓院風流漢到來沮漳一線猊清騷慣弄竹枝詞¶匪紲岷峨宗這裏曲盡梧桐孰知已剛纔交臂杜宇¶啼莫道羅衫溼如泚」
#+END_VERSE
¶

** 秋日採茶歌¶

#+BEGIN_VERSE
「　金芽人說穀雨前我入林園已秋煙縱貽瓦缽百片¶真煎來到底不如新自古玉碎鳳凰叫兼聞鳶飛雄¶虎嘯相煦相感亦有時津劍豈蔽張華耀莫把清茗¶空裁賦設使葉蒼如嫩作一葉去半可為常雀舌謂¶離非故樹且將小石品字安何用高鐺三腳具天花¶一滾滿煙霞日輝並照映朱砂唐盧仝宋東坡十碗¶齊斟奈我何」
#+END_VERSE
¶

** 破執歌
<pb:KR6q0449_J_013-0524b>¶

#+BEGIN_VERSE
「　無端捏怪碧眼鬍直指安心一也無為甚楞伽四卷¶經親傳印證佛語心後代不用元字腳是佛一空休¶犯著知他出入幾多般大都應病而施藥老僧親得¶那伽印毘盧頂上雄八陣休生傷杜景驚開出沒卷¶舒誰排擯有時相希聲吹曉蜃樓亮有時性剎塵香¶海針鋒定有時說林禽瀑布相交作有時宗佛殿魔¶宮到處通不是老僧愛兒戲花鳥木人匪相視提起¶依然沒些些昧卻狂頭徒自蔽」
#+END_VERSE
¶

** 明月歌¶

#+BEGIN_VERSE
「　素影流霜窗外開清光疑是廣寒來年來老大無詩¶思慢卻嬋娟笑短才君不見王老師拂袖行誰向明¶中仔細分又不見開口問隨口諾一吞一吐七八箇¶于今不是不風流心如銀海意如舟白鷺堤邊花柳¶茂碧波汀上玉金浮此時此際君何在空說蟾宮十¶二樓」
#+END_VERSE
¶

** 中秋無月歌¶

#+BEGIN_VERSE
「　問月何如直問心賞心還是玩月人果然月在青天¶上演若迷頭枉自嗔是故吾儕中秋月亂雲飛雨難¶掩著有時閃灼寶華臺有時玩弄支那國六處樓頭¶徹冷光明明射透闍黎腳腳頭舉措事如何今夕三¶門為甚麼但把明月懷裏現輪輪何止耀千波」
#+END_VERSE
¶

** 啟居社友歌¶

#+BEGIN_VERSE
「　杜甫無詩不說話李白無酒不肯詩聯珠頌古非關¶事公暇何妨步退之小機天花不肯落大智納嬪歌¶舞作梅花巳燦雪花飛莫執心空及第歸」
#+END_VERSE
¶

** 高尚歌¶

#+BEGIN_VERSE
「　稚時未果三年學巳聞顏風及憲風決志超然山水¶去那鄙破帽在遼東玉爐金鼎曾作笑騮馬珊鞭誰¶肯蹈于今天外出頭來華亭小艇聲還浩雖曰大隱¶不須山狼火驚煙何處閒君不見亮座主裴晉公翠
<pb:KR6q0449_J_013-0524c>¶微深影綠蕩漾遠流紅滄溟震吼蛟龍穴靉靆飛揚¶花雨峰」
#+END_VERSE
¶

** 山行歌¶

#+BEGIN_VERSE
「　悔恨當年不快遊勝水名山未全收纔動踏著須彌¶頂始知一芥卻風流古道車馬紅塵處觸蠻國中恁¶麼去善財一步杳恒沙普賢剎孔無細路看來通身¶是山水遊人晝夜何曾已但使天門開合時路盡切¶莫從頭起」
#+END_VERSE
¶

** 春雪歌¶

#+BEGIN_VERSE
「　碧漢銀沙舞寒風溶溶雲霽雪水紅君不見舊城東¶煙霞中一山花木醉穹窿」
#+END_VERSE
¶

** 補益歌¶

#+BEGIN_VERSE
「　眼及身意六門頭回風混合一機抽灰心槁形方一¶頓匝地紅輪金火流君不見徹骨一番寒冽冽梅花¶香滿枝頭雪」
#+END_VERSE
¶

** 行樂歌¶

#+BEGIN_VERSE
「　野僧慣遊山與水癡人不識言奇傀薄暮松亭春復¶秋軟波蘆葉終還始清夜一聲喚子規幾處落花飛¶不起君不見鷲嶺廊空紫氣霞熊山雪積白光華那¶看若箇攢眉客不將五斗折腰斜」
#+END_VERSE
¶

*** 功名富貴(逸歌四首)¶

#+BEGIN_VERSE
「　嗟敵國之謀臣兮狡兔死而狗亡歎甘泉之吐鳳兮¶投其閣而可傷惜椒房之錦帳兮空落王倫之手悲¶臭名之桓溫兮膏火燒而自忙」
#+END_VERSE
¶

*** 酒色財氣¶

#+BEGIN_VERSE
「　縱牛飲之三千兮南巢放而不回戲諸侯之不顧兮¶犬戎一鼓而擒哉煮珠玉之湯羹兮終付一杯之黃¶土嘗懸膽而臥薪兮唯有鷓鴣之去來」
#+END_VERSE
¶

*** 行住坐臥¶

#+BEGIN_VERSE
「　導千家之一缽兮指白雲路而相和住綠蘿之巖畔
<pb:KR6q0449_J_013-0525a>¶兮採芹煨芋以蹉跎上胡床而高眼兮天下之舌頭¶坐斷衣不脫而拳枕兮乘風入性海之波」
#+END_VERSE
¶

*** 風花雪月¶

#+BEGIN_VERSE
「　用南泉之一吹兮折倒門前之寒松賞靈雲之桃花¶兮纔目擊而真機自逢踏碎玄沙之獅子兮色界之¶天人不立弄藏海之明月兮任其說法而談宗」
#+END_VERSE
¶

** 巴江曲¶

#+BEGIN_VERSE
「　江霜巴浪碧堤寒楓葉紅雀艇牙檣輝晚日錦帆皮¶鼓震嚴風舟人干櫓急唱催挽溯流霞鬥月回波底¶蛟龍光不昧玉甲金鱗吞慷慨引引輕絲上天池九¶萬無勞雄翛態」
#+END_VERSE
¶

** 平都問仙歌¶

#+BEGIN_VERSE
「　藐姑神人若冰雪兀兀騰騰資歡謔到來是處春色¶新豈越摩他與予別不識方平和長生火正飛流水¶正盈玉鼎九還赤鳥墜金爐七返白鍊輕從來憰詭¶多好事仙翁將無借此成君不見唐呂嵒梧桐撼碎¶囊棄卻踏倒彌盧壯大凡又不見光昧老六十甲子¶曾吐盡寶華臺上月輪好月輪冶出老宿機殊沙洒¶落地上飛區區險岸長歌舞莫怪鵑聲血如雨」
#+END_VERSE

<pb:KR6q0449_J_013-0525b>¶

