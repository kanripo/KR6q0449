# -*- mode: mandoku-view; -*-
#+DATE: 2016-06-08 5:42
#+TITLE: 吹萬禪師語錄
#+PROPERTY: CBETA_ID J29nB239
#+PROPERTY: ID KR6q0449
#+PROPERTY: SOURCE Jiaxing Canon Vol. 29, No. B239
#+PROPERTY: VOL 29
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0449_J_008-0501c> 
#+PROPERTY: JUAN 8

 吹萬禪師語錄卷之八¶
嗣法孫燈來重編¶

* 偈一¶

** 示監院¶

#+BEGIN_VERSE
「　情境紛紛路不繁春亭花鳥木人看指揮提掇誰為¶用鏡裏無痕一照間」
#+END_VERSE
¶

** 示副寺¶

#+BEGIN_VERSE
「　物心無二體非遙握土成金行最高日用應緣真我¶在四時雪藕伴水桃」
#+END_VERSE
¶

** 示典座¶

#+BEGIN_VERSE
「　心如事事亦如如百味從中妙不粗但識鹽梅堪熟¶鼎誰知和氣是香廚」
#+END_VERSE
¶

** 示知客¶

#+BEGIN_VERSE
「　彬彬文質顯僧伽語默逢迎月下花覿面既呈賓主¶意何妨慧眼別龍蛇」
#+END_VERSE
¶

** 示雜辦¶

#+BEGIN_VERSE
「　妙用神通豈異殊只在尋常會也無把重提輕光燦¶爛森羅象裏自稱孤」
#+END_VERSE
¶

** 示侍者¶

#+BEGIN_VERSE
「　函丈方隅世界寬折旋俯仰導人間從來衣缽無他¶借金色頭陀代代傳」
#+END_VERSE
¶

#+BEGIN_VERSE
「　方丈從來遠末流執巾須用至人儔全提皂角消根¶境敕點飛龍正尾頭唱和不妨驢糞劣優遊豈礙月¶輪秋箇中已有仙陀事別向邯鄲意不休」
#+END_VERSE
¶

** 悼宗旨接續之艱¶

#+BEGIN_VERSE
「　法傳金屎路來長何事孳孳杲祖忙漏出真詮三十¶卷那能于此會家常」
#+END_VERSE
¶

#+BEGIN_VERSE
「　卓錫南濱十數秋和泥合水策同儔法源如線誰堪¶續獨對梅花暗點頭」
#+END_VERSE
¶

#+BEGIN_VERSE
「　箕裘事業應天機不比尋常況法微就父迷珠窮四
<pb:KR6q0449_J_008-0502a>¶海誰知腦後有光輝」
#+END_VERSE
¶

** 採薪¶

#+BEGIN_VERSE
「　一步一步登山去採得薪來身又疲堂前板響定香¶到只坐中天飯熟時」
#+END_VERSE
¶

#+BEGIN_VERSE
「　南來北往徒成幻運水搬柴恰似真上林不借東風¶擺萬紫千紅何處尋」
#+END_VERSE
¶

** 看錄¶

#+BEGIN_VERSE
「　傳燈錄載傳燈頌總是先人口上禪讀罷了然無箇¶事秋風秋雨洗闌干」
#+END_VERSE
¶

** 念佛¶

#+BEGIN_VERSE
「　佛以慈悲願示我醍醐味不離身外求直此身中是¶癢痛如空花主人真實住實處是西方真處是覺義¶一念自承當何嘗有來去迦陵頻伽聲蓮花功德聚¶黃金樓閣中彌陀親指示默然呼吸間明明是公據」
#+END_VERSE
¶

師慨四生中得人身者最難人身中具世間智者¶
更難世間智中發出世間智亦復為難出世間智¶
而具上上智者難愈難矣故拈偈以勉諸學人。¶

#+BEGIN_VERSE
「　世界恁麼廓不出四生類卵生有鳳鸞誰曾披法服¶合感稱溼者鯤鼇已極矣只能負金山激水而羽去¶化以離而應上則為最樂中入米麥蟲下而地獄界¶唯有胎眾生獅麟駱駝虎象馬牛羊特貉豹豺狼豕¶貓鼠狐犬兔熊猩猿狙獼獅子女人國九夷南八蠻¶六戎比五狄間生華夏中盲聾及瘖啞躄跛痀瘺者¶歌妓摩登伽奴婢傭人隸農賈工技等取士復能幾¶士有世間智將相復少分忠良為輔弼千分中一分¶于是四種中尋伺出世人婆羅門居士優婆塞有數¶又取比丘僧出世精進者萬分存一毫而接佛命脈¶何乃諸兄弟不自揣輕重念念恒放逸而甘成暴棄¶所以袈裟下線縫事不明猶倒峰上石一墜不見底¶我勸諸賢聖精進須勤策還我本來人手舞足蹈樂
<pb:KR6q0449_J_008-0502b>¶不被八倒纏早遂逍遙志回首運慈悲提拔諸苦類¶號曰天人師光明續燈燄」
#+END_VERSE
¶

** 睹楞伽三昧¶

#+BEGIN_VERSE
「　我觀楞伽山夜叉王所住出于大海中神通方可到¶大人有神通兼有我道通飛入夜叉群大慧從此出¶智能鑿金礦智能開道路智能變風雷智能斂雲霧¶所以百八問而成百八答我觀經中義恰如窣堵波¶八識為初級五法疊為二三性是三層二我即堆四¶自覺聖智心堪作頂上髻我以如意手輕輕拈頂來¶抖擻破磚瓦光耀恒沙佛說通和泥人宗通造塔者¶外道如螻蟻往來縫中過不然不相容誰號天人師¶欲得無名相入吾掌中觀解弄豈存人因指得明月¶月月不存法千江來映色恁麼而住持行行只者是」
#+END_VERSE
¶

** 懶說法¶

#+BEGIN_VERSE
「　一切現成鳥共花剛纔齋罷又尋茶法輪自轉無容¶說莫把言詮認作家」
#+END_VERSE
¶

** 懶會客¶

#+BEGIN_VERSE
「　客情隊隊知音少覿面呈機是阿誰三門踏著室中¶地不必相逢我自知」
#+END_VERSE
¶

** 懶坐禪¶

#+BEGIN_VERSE
「　洗面定把手來澆穿衣何曾不繫腰日用因緣無箇¶事坐斷繩床只自勞」
#+END_VERSE
¶

** 陞座擊鼓¶

#+BEGIN_VERSE
「　鷲嶺山頭囑付來拈花輪到祖燈開三十三員猶不¶識今日當陽仔細裁」
#+END_VERSE
¶

** 破論宗¶

因觀觀所緣緣論可令學人究竟無有涯際若云¶
佛法必是如此得不成水裏按葫蘆耶但只作郵¶
驛上觀花耳故書偈破之。¶

#+BEGIN_VERSE
「　世有鼇山燈觀者極稱羨或見人物動或見花禽舞
<pb:KR6q0449_J_008-0502c>¶蹈之及舉之仰之及俯之皆由消息因蠟髮為機捩¶所以總關動通山俱變現智者入其內取卻山中燈¶縱有百端妙貼然不敢運間取造燈人緣是兩隻手¶掌上索前相何常有蹤跡只箇工技兒采集從此出¶心喻如來性人喻阿賴耶手如末那識燈喻觀察意¶山猶四大身蠟髮諸妄想人物禽花類五識亦如是¶智火燼成灰人人各自在何于幻心中更析諸幻法¶幻幻尚不了不幻畢竟離若欲究此宗須問除燈者」
#+END_VERSE
¶

** 破疑¶

#+BEGIN_VERSE
「　堪笑名字禪忘本恒逐末不解究自心每向源流說¶若論源流事非有亦非空聊提幾箇看孰與古人同¶第一釋迦文始參鬱頭藍非非想處定何曾透祖關¶後移雪山住睹星方得悟序作第七仙而得上上智¶雖承迦葉佛未得親面目相去億萬年誰為傳信拂¶惠明趕六祖面目從此惺雖在五祖下卻得大庾嶺¶石頭有藥山得悟于馬祖來接青原宗相將為良輔¶丹霞天然子亦出馬祖家又來石頭下其道不為差¶雲門參睦州覿體見蹤由卻入雪峰去不知為何求¶興化見大覺折倒賓主句指破黃檗棒拈香接臨濟¶南院參興化不見有機緣不知何以得便接臨濟禪¶洞宗投子青未曾見太陽全憑浮山遠為渠接宗綱¶未詳法嗣者實性雲頂類雲幽法海因樓子公期輩¶先淨郁山主仁王與鐵索神照及證悟本嵩如布衲¶投子通禪師天寧明奇絕一十有六人箇箇皆磊落¶各建祖門庭扶危而匡末借問諸大老何嘗拘一橛¶況復三皇氏展轉而五帝又轉而三王周公孔子嗣¶各隔世與年未委親相示但悟傳心法一中為極致¶北齊慧文師會得中觀論遙禮大龍樹而為初祖印¶又得應化人智顗入其蘊號曰天台禪迄今成宗鏡¶嗟嗟釋末流偷心不自歇隨邪而生解識海不能竭
<pb:KR6q0449_J_008-0503a>¶未聞無師智，及與自然智，教典尚云云，何況立宗？趣¶宗趣有，妙機最上之提持，見性不留佛，悟道不存師，¶未有無授受，擅來弘祖令。間或不同師，何必嫉其並？¶或有同其父生不同其母，或有同其母育不同其父，¶但得血脈真通，為人子類，下流被其惑，智者自不昧，¶囑爾參禪人，莫入此群隊。」
#+END_VERSE
¶

** 閱華嚴經¶

#+BEGIN_VERSE
「　三七思惟何曾說，不離覺樹道場開，腳底透得平生¶事，六欲諸天空往來，行一步，步步踏著娘生褲，放一¶光，光光射出性花香，萬億周旋剎海森，看來只在眉¶毛上，老毘盧、小釋迦，變現猶如指上丫，坐時頂上佛¶成冠，起行手裏甲拈花，可憐文殊及善財，本智翛然¶性起哉，千里出門在當下，五十三員背後裁，誰是鶖¶子不得見，誰是釋迦不能聞，屈曲人間夢中夢，瞎眼¶看成丈六身，咄咄咄，莫道破，傀儡敲唱數千般，主人¶提線依然坐。」
#+END_VERSE
¶

** 精進¶

#+BEGIN_VERSE
「　鏡清住院時，伽藍不能見。宏覺天廚供，自謂得至道，¶及見溈山後，送食無可覓。鹽官會下僧，鬼卒來拘捉，¶乃曰：容七日，同去不敢辭。繼而七日已，鬼使依然至，¶寺裏索前僧，何嘗有蹤跡。第觀此三人，非功如何得，¶所以我輩者，當勤莫放逸，亦如老宿儀，是則名僧伽。」
#+END_VERSE
¶

** 破唯識¶

#+BEGIN_VERSE
「　太虛原無識，造化諸世界。是中能權者，非識而阿誰？¶天地從識滅，然亦從識有，無識故無生，無生則無形。¶混沌一真如，復誰而造化？前此已了知，故號曰常住。¶眾生未達本，背覺逐流蕩，浩浩六趣中，皆由一識因。¶識猶諸幻師，幻出諸般象，若能了幻者，四大通成腐。¶獨識非元妙，即爾精明物，內損圓覺性，外染諸塵用。¶睹物即生知，知己又生慮，慮後復還想，想極變為情。
<pb:KR6q0449_J_008-0503b>¶當知目連孝，人各皆具足，法如是供養，平等無疑惑。」
#+END_VERSE
¶

** 鑄釋迦如來像¶

#+BEGIN_VERSE
「　我觀如來淨妙身，非是金銀及銅鐵。一切萬物無所¶有，只者五金何處來？智者幻成眼耳鼻，手足毛孔皆¶光洞。擊鼓敲鐘演梵音，阿誰禮拜阿誰受？此日金容¶雖自然，曾見紅爐經百煉。一心混融一切心，心心蓮¶上各瞻視。箇箇如來有是心，者回不作凡聖見。」
#+END_VERSE
¶

** 理行二入¶

#+BEGIN_VERSE
「　理入惟捨妄，凝住在壁觀，無自亦無他，凡聖等一然，¶行入含有四：初行乃報冤，次則名隨緣，三即無所求，¶四名稱法者，其義當析說。修道若遇苦，自念是定業，¶一一惟忍受，慎勿起冤憎，但能如是持，得與理相應。¶行者若有緣，苦樂須眾同。但逢榮譽事，實我過去因，¶今則緣盡時，依舊復還無，不自喜于心，得失亦何有？¶處處常貪著，名為有所求。智者悟真理，安心入無為。¶了然絕四相，萬有悉皆空。三界如火宅，我戀亦何媺。¶有求盡屬苦，無干樂尚餘。稱法性淨理，目之無取捨。¶無染亦無著，無彼亦無此。如是于身命，及與法財等，¶盡成檀波羅，三空悉遍滿。眾生若稱化，不可住于相，¶無相實相存，同歸寂滅樂。」
#+END_VERSE
¶

** 寬柔¶

#+BEGIN_VERSE
「　賢者折情，聖人滅情，惡罵捶打，常曰不輕。觀彼樹下，¶尿溺臨頭，乃如是定，匪計一酬。況復世尊，被魔所加，¶毒氣臨面，變青蓮花。又復遭人，打之罵之，反生慈悲，¶為愍愚癡。唯我及眾，當如是觀，不然可惜，徒累百千。」
#+END_VERSE
¶

** 答客問¶

客曰：吾聞之：有情之豹也，臥南山而七日，不食則¶
革有蔚焉，無情之鋏也，蘊石匣而多歲，不開則斗¶
有氣焉。何今之樂道參禪者，或拘拘于山林，或汶¶
汶于市廛？我所謂蔚豹氣鋏之不若也，奚望得為
<pb:KR6q0449_J_008-0503c>¶
天人之師乎？敢請益以示。¶

#+BEGIN_VERSE
「　世有巨深淵，潛龍伏在裏，航海人不知，保道者如是。¶世有大茂林，能蔽獨角獸，樵牧不能知，懷德者如是。¶世有大螺蚌，吸久含寸珠，海人莫知測，葆真者如是。¶世有荊山石，蓄之藏溫琭，行道人不知，養志者如是。¶世有溶溪鶴，壽千六百年，孕有鸞鳳胎，百鳥不能知。¶世有厲婦人，貴兒在腹中，鬼神暗護衛，庸愚不能了。¶樂道參禪者，嘿嘿亦如是，他時風雨至，直破天荒去。¶應與聖人出，還能吐玉符，會取入寰中，連照十五乘。¶鑿開琢成璽，受命千萬世，翱翔滄海外，醴泉得自怡。¶鳴珂帝都上，絕粒履天衢，諸譬尚如此，何況天真性。¶磅礡出宇宙，運化皆由我。」
#+END_VERSE
¶

** 日用偈¶

*** 引
趙州云：老僧行腳，除粥飯二時，是雜用心處，此外¶
更無用心處。若不如是，大遠在聚，雲則不然。無為¶
妙性，理事從生，體用雙行，本無障礙，說甚雜與不¶
雜所？以道任運，即常而知，則合本妙，違時失候，而¶
覺則合妄塵。但不違時不失候，即種種光明，更欠¶
箇甚麼？¶

*** 晨昏早起¶

#+BEGIN_VERSE
「　一聲殿角透圓通，覺起靈明不借中，隨眾至誠三寶¶地，此心唯許古人同。」
#+END_VERSE
¶

*** 止靜坐禪¶

#+BEGIN_VERSE
「　鐵脊胡床萬事休，歸來內外境無留，圓明一顆心珠¶現，了了空身不用修。」
#+END_VERSE
¶

#+BEGIN_VERSE
「　學人莫坐默癡禪，寂照何曾諱正偏，北斗藏身飛燄¶裊，不將雙眼落林泉。」
#+END_VERSE
¶

*** 放參經行¶

#+BEGIN_VERSE
「　從容一步一蓮花，左右逢原是我家，轉折周旋無錯¶亂，主人腳底有光華。」
#+END_VERSE

<pb:KR6q0449_J_008-0504a>¶

#+BEGIN_VERSE
「　一步一步踏實地，薰風過閣轉清涼，不識者中天籟¶響，十指徒將作道場。」
#+END_VERSE
¶

*** 念佛應供¶

#+BEGIN_VERSE
「　心心念佛佛念心，心佛原來是主人，粥飯二時隨我¶現，聲前聲後自知音。」
#+END_VERSE
¶

*** 晚課念誦¶

#+BEGIN_VERSE
「　日垂西嶺是斜陽，韶光過去水魚傷，獨有念誦人長¶在，到處巍巍顯法王。」
#+END_VERSE
¶

*** 垂簾吉祥¶

#+BEGIN_VERSE
「　衲被和衣且當衾，曲拳為枕月為燈，一鼾了盡乾坤¶外，誰道泥團是色身。」
#+END_VERSE
¶

** 看經¶

#+BEGIN_VERSE
「　文字千般煥眼光，覺來雜糅不成行，還他黑白煙和¶紙，依舊瞳人灼故鄉。」
#+END_VERSE
¶

** 問答¶

#+BEGIN_VERSE
「　海翁無事上磯頭，把釣波深月一鉤，結舌不題風味¶響，蒼巖無耳漫思修。」
#+END_VERSE
¶

** 雙開竹二首¶

外直中虛，節貫四時，是竹之操履也。故伶倫取之，¶
而子猷愛之，往往頌德稱美，不可枚舉。然不過以¶
孤根隻材者而言也，獨未見有雙竹一本之異常¶
也。余事佛，嘗讀佛土記曰：天竺國，蓋天竺乃南瞻¶
部洲之中也，轉輪聖王應化此土，七寶輪來掌持¶
四天下，則三世諸佛、歷代神異無不生斯地，而成¶
斯道也。余觀國之名曰天竺，竺字之形曰竹二，是¶
以二竹共其一本之說也。今忠南聚雲有是竹矣，¶
生于牛欄之前，出于污瀆之上，共策進諸人履其¶
高尚之事也。明矣！西域有是字，而震旦有是竹。得¶
無借物傳心，東西盡成佛土，以人應竹，南北悉爾¶
同宗。二竹雙開，亦顯顯矣，伶倫、子猷恨其不見。何。
<pb:KR6q0449_J_008-0504b>¶

#+BEGIN_VERSE
「　曾見雙開樹，未見雙開竹。根本從來節節空，為甚依¶空分兩束，一向東一向西，翛然氣概與天齊，莫是聚¶雲雄兩翼，廓蔭樹下有龍岐。」
#+END_VERSE
¶

#+BEGIN_VERSE
「　試問此君有意無，挺然為我立宗圖，昔者禪教不相¶悖，宗說齊彰盛老盧，一自棒喝傳機後，誰向舌尖弄¶之乎，雖然各自任擔板，辜負黃頭碧眼初，惟我慧祖¶頭戴角，知他圜悟還丹藥，點鐵成金遍地光，碧梧秋¶滿家家月，四喝四揀解翻騰，三要三玄恒拈著，誰知¶衰替四百年，聚雲室裏重敲拍，巫山清播桑林舞，錦¶水雅曠咸池樂，因思此義誰表然，假爾沖霄為通說。」
#+END_VERSE
¶

** 示蔚西堂¶

#+BEGIN_VERSE
「　宗源定當絕狐疑，殺活無方上上機，一踏萬般隨賣¶弄，三拳些子便騰飛，紅絲斷後竿頭折，眼鏡撲時海¶曙輝，恁麼脫身來穩坐，拈花猶似覺前非。」
#+END_VERSE
¶

#+BEGIN_VERSE
「　誰把鈞陶幻我來，紅塵堆裏直幽哉，撥火固從波裏¶得，點金還自鐵中開，電光石火增泥水，大用全機¶剪裁，箇是象先無位者，錯認徒勞損法財。」
#+END_VERSE
¶

** 惺幼學¶

#+BEGIN_VERSE
「　將謂年尚茂，七十有幾人？十九不登位，迫迫且逾城。¶豈是圖安枕，不是樂空心，唯怕生與死，勞逸究誰憑。¶玉帛誰不愛，名聲誰不欣，只恐血肉盡，前途無我親。¶所以古尊宿，教人親是心。是心不驕富，是心可樂貧，¶是心離患難，是心伏刀林。空缽不得餓，金鎗不得侵，¶蛇頭不敢舉，龍口不能吞。說法度生死，灑雨活群情，¶匡圍與陳蔡，何嘗無是心。希聖希賢者，壯年可自珍。¶勿以身為累，勿以利為鄰，勿以智為勢，勿以愚為輕。¶始從有心入，終向無心澄。透得無心路，非心非不心。¶如上叮嚀語，學者可遵行，莫待頭髮白，茫茫苦自嗔。」
#+END_VERSE
¶

** 美首座西堂秉拂問答¶

#+BEGIN_VERSE
「　胸腕不調多卍字，客歲遷延似蘧篨，幸得激浪還澄
<pb:KR6q0449_J_008-0504c>¶淨，波底何曾失卻珠，此珠映人輝五色，定慧尸羅隨¶概括，不因索我且垂慈，分光又為鐵壁法，一段風流¶固清雅，大用無妨廓空假，座上鏗鏘雜金牛，座下琳¶瑯帶玉馬，西堂於此共成褫，判盡人間之乎者。」
#+END_VERSE
¶
¶
¶
¶
¶
¶
吹萬禪師語錄卷之八(終)
<pb:KR6q0449_J_008-0505a>¶

