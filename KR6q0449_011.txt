#-*- mode: mandoku-view; -*-
#+DATE: 2015-08-30 21:52:17.102659
#+TITLE: 吹萬禪師語錄
#+PROPERTY: CBETA_ID J29nB239
#+PROPERTY: ID KR6q0449
#+PROPERTY: SOURCE Jiaxing Canon Vol. 29, No. B239
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0449_J_011-0512b> 
#+PROPERTY: JUAN 11

詩一
自序¶

卜子夏曰：詩者，志之所之也，在心為志，發言為詩，情¶
動于中而形于言，言之不足，故嗟歎之，嗟歎之不足，¶
故詠歌之，詠歌之不足，不知手之舞之，足之蹈之也。¶
山野逃諸法苑久矣，策杖風塵，栖遲巖藪，果獨無言¶
乎？言且出而不覺成句，句成而不覺帶有詠焉，或長¶
或短，或歌或歎，吾莫知其所以然。無奈侍者集而梓¶
之，罪過罪過。¶

吹萬野人說¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0449_J_011-0512c>¶

 吹萬禪師語錄卷之十一¶
嗣法孫燈來重編¶

詩¶

毛詩擬作¶

#+BEGIN_VERSE
「　雲之南，其望匪思，嗟嗟我榆，誰浣牽中衣。雲之南，寄¶聲維長，我儂異邦，厥志履清涼。雲之南，疏竹蔭清，古¶木瑤琴，現彼物中真。雲之南，竺兮有蕸，我慈脫去，苞¶彼德中花。
#+END_VERSE
」¶

右毛詩四章，章四句。此詩乃追母氏而作也。家慈¶
自山野出俗後，厥志法門，六時危坐，心佛相憶者¶
九。年初小病，七日前先計：某日我當西去。是日斂¶
衣踞坐于庭，左右將信將疑。時至，果脫然念佛而¶
逝。親友聞已，自外以念佛敲魚入庭，家慈聞佛聲¶
再覺，與眾同音念誦一餉，告別長往。山野聆之，作¶
是詩以自慶。¶

閒步口占¶

#+BEGIN_VERSE
「　野寺分幽徑，江心潑浪沙，遊人樵子路，撒網是漁家。
#+END_VERSE
」¶

病中題¶

#+BEGIN_VERSE
「　古人曾有戒，勿使此心馳，何幸四大裏，逆處是便宜。
#+END_VERSE
」¶

過明峰庵¶

#+BEGIN_VERSE
「　白雲為知己，到處共無心，影搖風散玉，飛照月流金。
#+END_VERSE
」¶

日影早照¶

#+BEGIN_VERSE
「　數片黃金落，徘徊綠樹中，無端寒鳥過，又舞竹枝風。
#+END_VERSE
」¶

步劉墨仙來韻¶

#+BEGIN_VERSE
「　出世尋知己，可中未易明。假墳偏作弔，白首卻成驚。¶既會長干語，當期祖室盟。任從梟舌亂，孤鳳遠清聲。
#+END_VERSE
」¶

示素野侍者傳萬峰書至¶

#+BEGIN_VERSE
「　新秋猶酷熱，賓雁自誰來。相繼百餘里，重迎尺一懷。¶飄身如葉轉，傳語若棋裁。只此方渠志，吹毛亦望哉。
#+END_VERSE
」¶

示瀚侍者回南浦
<pb:KR6q0449_J_011-0513a>¶

#+BEGIN_VERSE
「　執巾還未久別去欲何之雖省堂中老難違座上師¶白雲他日遇青眼此時宜報與及門者行藏亦可思
#+END_VERSE
」¶

雪中有感¶

#+BEGIN_VERSE
「　夜雪清凄處繁興慧日時傷嗟第五百諍鬥尚餘期¶誰作浮沉鶩難為禍福驪不如隨分足敲唱任相宜
#+END_VERSE
」¶

病中即事¶

#+BEGIN_VERSE
「　撫扼緣何恙起居唯自方心根無箇事枝葉有誰傷¶作用仍依舊提持亦照常任隨風浪激把釣在漁航
#+END_VERSE
」¶

人日與友談心¶

#+BEGIN_VERSE
「　具君人日望湫綠錦江中野寺松煙撲新花草色籠¶冷爐空點雪機鈍枉開弓何似春遊者飄然若醉翁
#+END_VERSE
」¶

過小江步武陵湯負丞韻¶

#+BEGIN_VERSE
「　川落石林響優遊卻放舠為垂輕線釣不避野風濤¶濮水憐居蔡春山醜薦毛肆驕惟我輩到處話清高
#+END_VERSE
」¶

月梅¶

#+BEGIN_VERSE
「　鳳尾林間挺一枝脫盡塵煙入品奇驚眼乍逢香滿¶袖黃昏邀月上東籬
#+END_VERSE
」¶

雪梅¶

#+BEGIN_VERSE
「　山靜黃雲墮細飛丁香纔解又添衣白鸞豈是梳輕¶羽為附冰魂仰翠微
#+END_VERSE
」¶

風梅¶

#+BEGIN_VERSE
「　風舞稍頭夜色離清英搡亂兩三枝可憐玉魄分群¶後輕軟猶隨上下馳
#+END_VERSE
」¶

雨梅¶

#+BEGIN_VERSE
「　梅稍香滿雨珠來溼染娥眉粉黛開不是小蠻輕墮¶淚卻緣性水入靈臺
#+END_VERSE
」¶

夜宿林間二首¶

#+BEGIN_VERSE
「　樹挂燈籠輝野砌階橫草蓆隔蒼苔老僧一臥垂陰¶下幾點疏星漏影來
#+END_VERSE
」¶

#+BEGIN_VERSE
「　野寺疏鐘曉夜鳴枕邊無夢不成驚因看樹上垂陰
<pb:KR6q0449_J_011-0513b>¶綠葉底層層砌水晶
#+END_VERSE
」¶

午坐松石二首¶

#+BEGIN_VERSE
「　日午風和新扇來松關深鎖聚雲臺解衣獨坐清涼¶上數陣宮商綠影排
#+END_VERSE
」¶

#+BEGIN_VERSE
「　野寺嶺頭風扇和清音偏向樹稍多輕搖淺碧琴先¶操重舞深青唄後歌
#+END_VERSE
」¶

春日早望¶

#+BEGIN_VERSE
「　關城煙霧鎖朝霞冉冉松筠落曼沙林下經行穿小¶徑數聲啼柳雀催花
#+END_VERSE
」¶

巴臺四景
宴如嚴畔¶

#+BEGIN_VERSE
「　翠碧蒼巖側徑通磷煙如畫座如空到來誰識山翁¶趣竹語松聲一笑中
#+END_VERSE
」¶

小溪流水¶

#+BEGIN_VERSE
「　一線清流透谷開抽牽煙霧疊層來小竹搖風敲梵¶響疑是笙歌鷲嶺回
#+END_VERSE
」¶

嶺頭晚眺¶

#+BEGIN_VERSE
「　夕陽帶霧鎖山西漏影橫拖五色齊天上仙娥宮不¶閉金針繡落錦邊絲
#+END_VERSE
」¶

竹徑觀漁¶

#+BEGIN_VERSE
「　山畔竹園翡翠啼側身穿徑早煙低沙頭已渡寰瀛¶葉細雨斜風釣上栖
#+END_VERSE
」¶

晚眺虹蜺二首¶

#+BEGIN_VERSE
「　石磷危坐日西霞細染輕霏影墮紗一道虹蜺飛項¶後恍如光相照青花
#+END_VERSE
」¶

#+BEGIN_VERSE
「　山色飛紅水色黃蔥蔥野馬亂針秧舉頭既識天腰¶線故顯　高皇詩半章
#+END_VERSE
」¶

雲來四景
瑞色朝光¶

#+BEGIN_VERSE
「　白練輕鋪曉色開金風瀟颯鬥聲來陽煙覿面陳殊¶相項後身光擁翠巖
#+END_VERSE
」¶

團峰得月
<pb:KR6q0449_J_011-0513c>¶

#+BEGIN_VERSE
「　絕頂平巒一徑通樹稍遙探廣寒宮晚來風掃浮雲¶散影落孤明萬象空
#+END_VERSE
」¶

西回射白¶

#+BEGIN_VERSE
「　石壁懸巖晚照西凝霞遠動日輪低徘徊話到人間¶事林下幽幽幾箇齊
#+END_VERSE
」¶

伏案嘯猊¶

#+BEGIN_VERSE
「　案山高臥儼如獅大士雲來法雨時震吼不妨芳草¶綠數峰煙柳自然奇
#+END_VERSE
」¶

興龍四景
溪口連江¶

#+BEGIN_VERSE
「　溪口連江石案橫飛煙如絮點山輕漏陽影裏金波¶濬繞動蒼松帶玉鳴
#+END_VERSE
」¶

峰頭古柏¶

#+BEGIN_VERSE
「　柏子庭前句已奇移來峰頂更成褫蒼顏蓊鬱雄方¶外蔭覆人天不可思
#+END_VERSE
」¶

夜月蒼池¶

#+BEGIN_VERSE
「　翠柏堤邊一徑斜青青煙鎖嶺頭沙碧虛夜朗金蟾¶剪影落池中遍地花
#+END_VERSE
」¶

橫畔跏趺¶

#+BEGIN_VERSE
「　粥罷經行曙色輝蒲團草坐立身危徘徊不話寰中¶事風送閑雲夾鷺飛
#+END_VERSE
」¶

拙度禪人晚獻芳梅¶

#+BEGIN_VERSE
「　崎嶇風雨晚徘徊進步何曾有畏哉夜靜鐘聲禪客¶遠殷勤猶獻一枝開
#+END_VERSE
」¶

#+BEGIN_VERSE
「　每向嘉平雪映時茶煙輕染落梅枝于今南浦東山¶外玉片飄香味更奇
#+END_VERSE
」¶

午日三首¶

#+BEGIN_VERSE
「　年年五月鬧端陽角黍江頭歌鼓忙三閭離騷先日¶夢何緣到處為君狂
#+END_VERSE
」¶

#+BEGIN_VERSE
「　蒲水一杯我自裁禪規曾見古遺來稠林莫謂家常¶淡順世清貧有裕哉
#+END_VERSE
」
<pb:KR6q0449_J_011-0514a>¶

#+BEGIN_VERSE
「　病夫逐口肖溈山有分觀他取自閒白水煎蒲同類¶飲何須艾虎到人間
#+END_VERSE
」¶

早步四首¶

#+BEGIN_VERSE
「　早出林陰野色輝疏星幾點燄如飛娥眉月上東方¶白宛轉松間益翠微
#+END_VERSE
」¶

#+BEGIN_VERSE
「　病骨無方換隱憂松林得月樹稍頭更增山色光如¶畫落落晴空淺翠浮
#+END_VERSE
」¶

#+BEGIN_VERSE
「　靜觀野寺山如畫閒點丹青畫似山箇裏總無分別¶處月隨流水在人間
#+END_VERSE
」¶

#+BEGIN_VERSE
「　霧染溪山曉色新輕飄流翠亦相親呼童小塌松陰¶下儉約如秋興似春
#+END_VERSE
」¶

寄玄密學人¶

#+BEGIN_VERSE
「　一葉夔門溯水來慇懃已別尚餘懷于今莫讖三公¶署還有曇花石上栽
#+END_VERSE
」¶

與眾學人集溪邊¶

#+BEGIN_VERSE
「　清清薄霧夕陽飛色染山溪樹影微小石堤邊流水¶送羽聲留我醉忘歸
#+END_VERSE
」¶

#+BEGIN_VERSE
「　柳堤竹塢傍溪斜秋色含陰影墮沙遊戲小童欣浪¶漫編葭為艇泛西霞
#+END_VERSE
」¶

#+BEGIN_VERSE
「　深林何處止鷦鷯興適溪頭夢自消野況不妨施小¶道聚沙雅等法中標
#+END_VERSE
」¶

#+BEGIN_VERSE
「　新秋曉色露兼葭飯犢橫吹月落華我引沙童流水¶過清音恒染舊袈裟
#+END_VERSE
」¶

讀花神三妙記¶

#+BEGIN_VERSE
「　蝌蚪雲煙是舊家或時遮眼沐韶華縱然玉落盆中¶別空鑑無容頃刻花
#+END_VERSE
」¶

讀紅梅記二首¶

#+BEGIN_VERSE
「　仙館花容翠玉粧何緣摧落野峰藏只因悟醉群英¶綠安郡猶然作話揚
#+END_VERSE
」¶

#+BEGIN_VERSE
「　雲屋山中興有餘清窗聊讀幾行書文章艷麗雖挑
<pb:KR6q0449_J_011-0514b>¶眼眉底忘機卻自如
#+END_VERSE
」¶

中秋無月¶

#+BEGIN_VERSE
「　曾聽王公一曲吹浮雲驚破影還垂高聲且試藥由¶笑百里茫茫問阿誰
#+END_VERSE
」¶

禪僧月¶

#+BEGIN_VERSE
「　山靜銀蟾色滿秋霜華縹緲玉光浮麻衣草坐禪¶裏更聽松濤傍竹謳
#+END_VERSE
」¶

農僧月¶

#+BEGIN_VERSE
「　短笛橫牛月色低疏林野外碧光齊考槃既識溈山¶業薄飯家常可共栖
#+END_VERSE
」¶

漁僧月¶

#+BEGIN_VERSE
「　薄暮西山日影斜隨漚蕩楫宿蘆花秋聲夜落江風¶滿收取絲綸臥月華
#+END_VERSE
」¶

詩僧月¶

#+BEGIN_VERSE
「　有興移栖竹徑來秋風蕩拂野雲開金流萬點蟾光¶漏璧落千條兔影回
#+END_VERSE
」¶

秋日宿胡灘蘭若¶

#+BEGIN_VERSE
「　遙聞象鼻弄巖間我慕登臨笑月閒塌上主人飛錫¶外清光猶自映疏山
#+END_VERSE
」¶

夜發小江馹¶

#+BEGIN_VERSE
「　小江夜半發行舟野石成灘濬碧流是處迦陵恒伴¶我清音遙落帶風謳
#+END_VERSE
」¶

西霞晚望¶

#+BEGIN_VERSE
「　晚映秋江日影紅飛霞偏落帝城東清音過峽搖疏¶杪又看孤舟泛海翁
#+END_VERSE
」¶

竹枝詞¶

#+BEGIN_VERSE
「　巴渝皓月滿江流一葉舟橫煙水秋此去眉山程多¶少嘉陽萬里過西樓
#+END_VERSE
」¶

楊柳詞¶

#+BEGIN_VERSE
「　鷓鴣啼處落花飛行人路土轉霏微青青楊柳堤邊
<pb:KR6q0449_J_011-0514c>¶過惹動春風舞袖衣
#+END_VERSE
」¶

途中感賦五首¶

#+BEGIN_VERSE
「　南北仙人不出山雲深那識箇中閒應知大隱如鴻¶鵠肯效醯雞落甕間
#+END_VERSE
」¶

#+BEGIN_VERSE
「　解藍著皂最為良藝苑何如法苑長勿謂亡家羞喪¶犬罕逢青眼叩醫王
#+END_VERSE
」¶

#+BEGIN_VERSE
「　問我生涯秪一瓢世情隨與道情銷曲肱飲水皆三¶昧莫訝淵明懶折腰
#+END_VERSE
」¶

#+BEGIN_VERSE
「　月落波中金浪浮華亭有興快乘舟應憐象馬何曾¶識故向嵩山髓自流
#+END_VERSE
」¶

#+BEGIN_VERSE
「　柱下紫浮嗟角戰漆園傲邁樂魚濠于今佩玉鳴鑾¶者不羨煙霞肆志高
#+END_VERSE
」¶

四景回文¶

#+BEGIN_VERSE
「　花燦枝啼鳥入林柳煙隨澗舞芳深沙流弄碧遊魚¶小霞麗松亭喜笑吟
#+END_VERSE
」¶

#+BEGIN_VERSE
「　長日夏風舞綠荷滿湖栖鶩蕩清波楊垂繞動飛煙¶細香染輕雲挂薜蘿
#+END_VERSE
」¶

#+BEGIN_VERSE
「　秋江夜白月霜寒宿雁驚來郴水湍遊艇泛漁歌晚¶釣幽林傍菊採霞餐
#+END_VERSE
」¶

#+BEGIN_VERSE
「　飛雪輕飄上苑梅素光清舞竹窗開衣寒暖火添爐¶炭揮麈停甌把賦裁
#+END_VERSE
」¶

春日對殘雪¶

#+BEGIN_VERSE
「　玉片梅花落銀沙柳絮飄禪關情不盡昨日與今朝
#+END_VERSE
」¶

竹林清坐¶

#+BEGIN_VERSE
「　萬籟含秋色瀟瀟送暑時碧影竹光射清吟蜩語吹
#+END_VERSE
」¶

過菊隱庵¶

#+BEGIN_VERSE
「　放鶴迎來客鳴鴉代曉鐘一般執事者肯踏俗人蹤
#+END_VERSE
」¶

送學人¶

#+BEGIN_VERSE
「　欲返白巖寺雲山總一如勿生離念別社裏尚藏書
#+END_VERSE
」¶

贈張隱君居白飲洞四首
<pb:KR6q0449_J_011-0515a>¶

#+BEGIN_VERSE
「　為破莊生夢卻來景室居塵糠隨去就不關野情餘
#+END_VERSE
」¶

其二¶

#+BEGIN_VERSE
「　芝山非避世皎皎自心遐況乃金壺篆能陶歲月華
#+END_VERSE
」¶

其三¶

#+BEGIN_VERSE
「　松菊還留主雙珠訓已傳冥鴻深入處其羽尚儀縣
#+END_VERSE
」¶

其四¶

#+BEGIN_VERSE
「　三槐栽宅下此洞罩松蘿莫怪人難覲丹巖千丈過
#+END_VERSE
」¶

題蟾影禪人¶

#+BEGIN_VERSE
「　千江片月滿中流一色霜華遍地秋白鷺未垂雙舍¶利蘆花飛入帶林幽
#+END_VERSE
」¶

春日對桃花¶

#+BEGIN_VERSE
「　不為東風展笑顏機含此日露天斑靈雲豈是花驚¶眼只喜枝頭帶月圓
#+END_VERSE
」¶

孟春過景德寺二首¶

#+BEGIN_VERSE
「　渚州淑氣掩江霞到院仙音唱燭華我過休園桃未¶放春前不作斷腸花
#+END_VERSE
」¶

#+BEGIN_VERSE
「　青青竹塢滿江飛雪雨沙汀興不歸春色買舟船子¶岸從來笑倒掣顛稀
#+END_VERSE
」¶

寄玄密禪人¶

#+BEGIN_VERSE
「　灩澦江頭興未袪還知釣下有靈魚多年不趁風雷¶變悔折南山綠竹疏
#+END_VERSE
」¶

春雪偶作¶

#+BEGIN_VERSE
「　竹舞窗前地籟生飄飄操亂幾層輕春山不見天花¶樹一夜殊沙到處明
#+END_VERSE
」¶

觀臘梅¶

#+BEGIN_VERSE
「　春風笑爾鬥芳顏幾點枝頭玳瑁斑移來柏子庭前¶放漏出清香帶月圜
#+END_VERSE
」¶

月下早發花林¶

#+BEGIN_VERSE
「　江風亂舞沙汀白空月流霜帶露飛一葉輕搖波浪¶緩優游泛得曉煙歸
#+END_VERSE
」
<pb:KR6q0449_J_011-0515b>¶

山居四首¶

#+BEGIN_VERSE
「　柳堤煙送小山雲散步階前曙色昕野老家常閒似¶水隨風飄起自然文
#+END_VERSE
」¶

#+BEGIN_VERSE
「　夜靜亭邊月影來數聲風舞竹門開經行怕動巢松¶鶴但借霜華把賦裁
#+END_VERSE
」¶

#+BEGIN_VERSE
「　荷錢出水夏初長樹密松稍蔭晚涼我過林陰身未¶影西霞猶傍野風狂
#+END_VERSE
」¶

#+BEGIN_VERSE
「　泉石林間俗客稀燒鐺無火漫尋薇白雲一臥西山¶晚更聽猿聲嘯落暉
#+END_VERSE
」¶

白魚溪夜坐¶

#+BEGIN_VERSE
「　石聲流水動樹響過風栖蹉跎情不盡山月一輪低¶應憐門外客何時到虎溪
#+END_VERSE
」¶

燈常之海上¶

#+BEGIN_VERSE
「　心本常素心智實無緣智因有水共山惹起飄颻志¶只莫住岸移還須卻雲駛巫峽滿天春不盡江湖意¶驀地洛伽來波濤一相似借問善財兒南行作何事
#+END_VERSE
」¶

與得心禪人集洛書石四首¶

#+BEGIN_VERSE
「　數日未出林非是怕人知獨無箇裏客相對奚以為¶我慣拔人楔人欲扣我詩好竽而鼓瑟伊有自恩之
#+END_VERSE
」¶

其二¶

#+BEGIN_VERSE
「　我在臨江住君從汶水來泊舟求知亡余豈不快哉¶桃花紅已白栗葉墮還開說是西來意恐君動疑猜
#+END_VERSE
」¶

其三¶

#+BEGIN_VERSE
「　我說緇衣中多是竄遊者不飽餖飣食便騎欸段馬¶問渠室中事猶在廊簷下白髮不知慚臨墮倩誰把
#+END_VERSE
」¶

其四¶

#+BEGIN_VERSE
「　水是長流水山本自在山許多弱喪夫夢來山水間¶問著家鄉路迢迢在玉關何如洛書石談笑有餘閒
#+END_VERSE
」¶

擬步太白子夜吳歌¶

#+BEGIN_VERSE
「　皓月清風細寥聞砧杵聲是處皆秋色相看獨此情
<pb:KR6q0449_J_011-0515c>¶司成今在否卻馬罷西征
#+END_VERSE
」¶

歲暮過石坪庵訪大休法師坐興¶

#+BEGIN_VERSE
「　何事與君堪敬節何境與君共題詩唯有白雪亂山¶巔梅花依舊吐寒枝莫來林下空脫落邀得盧仝為¶君酌休將此興詰趙州含金楊柳機未作
#+END_VERSE
」¶

遊潭騫洞次唐人李長吉箜篌引韻¶

#+BEGIN_VERSE
「　岷肢上池夾天秋落磊浮霜白雪流香車輾起羡門¶愁洞口霞聲弄箜篌娑竭潛身金翅叫風伯怒號雄¶虎嘯清影薜蘿映碧光五色氣騰來女皇飛錫卓峰¶回鶴處沙墜地普花雨桃林雞犬與世違峭壁猱¶猿脫空舞白牛不出庵羅樹支遁愛山乘赤兔
#+END_VERSE
」¶

東門行化衡見訪賦似¶

#+BEGIN_VERSE
「　為士不安貧拔劍之何地男兒不肯負英豪天外出¶頭倩誰事葭露撲落之杯來蓼風颯展飛錫至寂寥¶控我無插錐垂簾林下欲何為乘興莫逢支遁馬浩¶歌孰有咸池吹君不見道泰時清弓挂樹漁人唱起¶沙洲鷺
#+END_VERSE
」¶

君子行賦似正則法師¶

#+BEGIN_VERSE
「　君不見百昌青黃識歲時滄田三變那得知又不見¶塵沙墨滴劫未空蜃樓阿閣徒自窮七步都來成歌¶舞況復山林並江渚幽芝曉燦且溫風翠柏蒼松暫¶時雨日旋月往景悠悠觸蠻何事苦蝸牛蘆花鷺鶿¶不肯去一日孩兒笑白頭
#+END_VERSE
」¶

將進酒別贈馬郡侯遷陞¶

#+BEGIN_VERSE
「　蘇晉繡佛喜逃禪卻憐米汁祀掣顛聚雲慚愧非慧¶遠公至攢眉徒清返只今遺帶升大羅更復留書澤¶轉多剃髮稚隨依寇借染衣無礙為廉歌佇見秬皂¶錫三命重光重輪天子慶狼煙息處賀金牛朝罷含¶杯堪樂聖錦帆吟錦纜詩條風梧月代我吹
#+END_VERSE
」¶

冬日遊白帝城
<pb:KR6q0449_J_011-0516a>¶

#+BEGIN_VERSE
「　博浪一擊為誰雄漢宮初起黃石公卻延平帝廝王¶蟒躍馬東城亦鞅掌蔥鬱南陽星復輝昭烈益州月¶重朗都來豪傑鹿燄中唯存山水留人仰山水何緣¶唱絕奇澦浪如花石如獅猿啼赤甲征風陣雪亂黃¶雲舞竹枝君不見漁艇煙叟泛流霜晚映寒霙鬥草¶堂不是破瓶消野馬那能處處菩提下
#+END_VERSE
」¶

集量虛南宗二禪人庵中¶

#+BEGIN_VERSE
「　郊地開初地山叉易木叉梁高茅露骨蘆久壁生芽¶鼎煮大梅蔬爐烹趙老茶卻來今共語涕淚可如他
#+END_VERSE
」¶

沙市舟中晚望羅伽室感懷雪照師¶

#+BEGIN_VERSE
「　一望江陵地迢遙紫竹深野芳暉落色堤敞暮垂陰¶黃葉傳師路白雲邀我心懸情無可寄停舫對風吟
#+END_VERSE
」¶

過爐山訪中如居士¶

#+BEGIN_VERSE
「　數載尋知己今朝適至人賈韓雖有興支許豈無因¶月皓爐山秀風薰丈室新得君遊不二誰患客中身
#+END_VERSE
」¶

山居¶

#+BEGIN_VERSE
「　野外一卷山無人閒自在白雲任往還綠草隨行隊¶影落林禽飛聲清澗水匯我來居此中遊戲成三昧
#+END_VERSE
」¶

春日遊陸宣公墓步陳中丞韻¶

#+BEGIN_VERSE
「　為懷宣墓古春日渡浯川樹老栖霞翠藤高傍砌懸¶勒碑來弔鶴埋玉繞清煙野外誰堪供攀梅代蔬筵
#+END_VERSE
」¶

答張隱君¶

#+BEGIN_VERSE
「　檢違知己意一日即如年溪過還存笑蓮修早破緣¶樹雲分地暮山月共簷前有興離丹穴談心復燦然
#+END_VERSE
」¶

野望步唐人韻¶

#+BEGIN_VERSE
「　薄暮西山近雲煙傍谷依松蒼秋染色蔕紫夕傅暉¶野唱誅薪過橫吹飯犢歸傲情無可寄好啖首陽薇
#+END_VERSE
」¶

次李魚鱗題洛伽韻¶

#+BEGIN_VERSE
「　梵相光含紫竹林煙波落盡海潮深硿嵩素影雲舖¶練殿閣清飄磬轉音幻色頻瞻離垢地塵囂猶長覺
<pb:KR6q0449_J_011-0516b>¶花心等閒透得圓通竅抱月泥牛信不沉
#+END_VERSE
」¶

春日太寰居士見訪坐中即事¶

#+BEGIN_VERSE
「　何緣天祿喜逃禪索我瞿曇顧命篇夢筆雄才弓挂¶樹陶輪隱括柳垂鞭檻前溼噴花飛雨座上清羅缽¶吐煙莫是淨名遭象瑞蹉跎此地解三千
#+END_VERSE
」¶

山中即事¶

#+BEGIN_VERSE
「　山中薄暮晚西霞坐臥松巖此是家流水有聲湍嶂¶石溫風無恙掃塵沙香羅密室茶烹燄影過疏林月¶落華可笑螳螂空怒臂等閒難討白牛車
#+END_VERSE
」¶

春山野望羽霄居士共集¶

#+BEGIN_VERSE
「　淑景春回氣不寒登登山色儘逃禪攀高有寄何須¶傲樂野無情豈是頑花徑曉斑人影密石林清頌水¶聲湍淨名既了參軍醉絕頂凌霄仔細看
#+END_VERSE
」¶

平都示灼然法子¶

#+BEGIN_VERSE
「　煙波摘葦字江來峰曉平都紫氣徘金線堤飛垂柳¶動林花巖燦野桃開紅爐片滴窺長髯黃葉音傳識¶大梅不為牛山雄一派那能重此陟崔嵬
#+END_VERSE
」¶

過浙師巖訪雪丘禪人¶

#+BEGIN_VERSE
「　平都一葦截流行陟上巉峰屐齒輕白積枝頭桐萼¶放青堆巖畔石林橫松蘿翠舞風相亂樓閣聲彈鳥¶共鳴為覓幽人懷古意卻來此地轉無生
#+END_VERSE
」¶

過酆陵訪李文學昆玉¶

#+BEGIN_VERSE
「　平都煙曉映春林棹發晴波問布金花夢芸窗雞唱¶語詩題雪壁柳彈音爐邊分芋黃麻遠鼎內拈檀碧¶眼深自是鵬程輕萬里扶搖何必說浮沉
#+END_VERSE
」¶

#+BEGIN_VERSE
「　臨江破浪一乘槎為覓雞窗陟晚霞白社笑迎蘿薜¶秀青藜光灼斗牛斜裁成局賦彌春色奪得瓊枝帶¶月華曇彥佇看津劍化非衣曾伴老袈裟
#+END_VERSE
」¶

歲寒觀松柏¶

#+BEGIN_VERSE
「　歲入嘉平冬暮時徜徉野外動清思風飄不墮庭前
<pb:KR6q0449_J_011-0516c>¶葉雪撲難凋澗底枝拽履歌商嚴素守烹藜鼓調益¶栖遲沖聲徹骨誰同冷縮腳楊岐志可師
#+END_VERSE
」¶

忠南林別駕見訪敘別¶

#+BEGIN_VERSE
「　一臥雲霞夢已銷都騎何興及鷦鷯祥公入社香煙¶裊投子敲關姓字標薜溼巴山情未盡衣懷祗樹記¶難凋仙舟枻鼓春江秀巷陌仍餘甑斧謠
#+END_VERSE
」¶

忠南馬郡侯見訪¶

#+BEGIN_VERSE
「　夢曉蘿庵德宿馳岌公來幸聚雲枝山環冰玉清光¶洞水鯨鯢素影垂入閣談心留薦句遺書勒記啟¶棠思那能方外遭青眼恍若鹽車一顧時
#+END_VERSE
」¶

總持禪人舊為衡門友今亦短髮著緇過忠南¶
見訪賦此以贈。¶

#+BEGIN_VERSE
「　昔曾墮榻同徐孺那識今朝此地遊彩筆誰爭磚上¶影曇華豈鬥月中秋舟來汶水追黃石錫過巴臺仰¶白牛方外情疏無可寄薰風常帶紫芝謳
#+END_VERSE
」¶

贈徐白麟¶

#+BEGIN_VERSE
「　芸窗何事下渝州謝卻毛錐法苑遊寶匣不開光未¶隱髡頭雖剃髯還修朝陽果遂鶴斑舞擊水仍摶海¶氣浮此去薜蘿松尚在含風為我代嚶謳
#+END_VERSE
」¶

感賦¶

#+BEGIN_VERSE
「　北面賒南一記來踟躕岐路動悲哀豬蹄錦帳驕增¶盛蝸角金壇夢怎開缽底茶煙惟我賦松間石塌有¶誰裁相逢但說離塵好究竟何曾把事灰
#+END_VERSE
」¶

讀快書篇則見才鬼中多若埋尺玉于大塊其¶
光自是不絕恨未尋伺歌詠主人公故蹉跎長¶
夜而有莫盡之怨因拈一律以歎。¶

#+BEGIN_VERSE
「　塚內含珠欲未乾滿腔熱血幾時寒彩毫漫逐悲風¶斷雅韻空隨夜月殘光灼綺筵螢借火食羅香細露¶為餐金河自昧雙煙鶴化作啼鵑歸去難
#+END_VERSE
」¶

寓夔門感賦
<pb:KR6q0449_J_011-0517a>¶

#+BEGIN_VERSE
「　柳條葉落墜如絲煙送瞿塘傍我期入室不妨蘇子¶問拈花猶唱杜公詞庭前卻昧迷青眼月夜偏憐照¶白眉剖析域中誰是大免教澤外野狐思
#+END_VERSE
」¶

#+BEGIN_VERSE
「　麈尾何緣豎北隅煙如絳帳不成孤寒聲度颼瞿塘¶樹晚景隨波灩澦鳧別去三珠羞翠鳥拈來一葉指¶寰圖庵羅禁我推敲句把得清瓶瀉五湖
#+END_VERSE
」¶

#+BEGIN_VERSE
「　東白仙雲峽口懸光連錦水映寒天招搖青雀知何¶日折斷黃金是幾年函丈淡飄香近火講堂清漏露¶飛椽倦來漫讀朱熹頌薦句于今最可傳
#+END_VERSE
」¶

#+BEGIN_VERSE
「　雪淨珠林一帖經多年寂寞鬱如螢坐間瑞靄潛蜃¶氣席上花飛寓帝青白眼尚流傷木淚野航偏負笑¶秦亭碎琴豈絕江山趣半曲笙歌玉墮零
#+END_VERSE
」¶

冬日訪余隱居¶

#+BEGIN_VERSE
「　聞說遐心與世違遙攀白帝意如飛登山訪士尋丹¶穴罷席扶笻慕采薇鶴放偏知來客語風寒卻避覆¶珠衣東林有興堪推衍肯把圖書按月輝
#+END_VERSE
」¶
¶
¶
¶
吹萬禪師語錄卷之十一終
<pb:KR6q0449_J_011-0517b>¶

