# -*- mode: mandoku-view; -*-
#+DATE: 2016-06-08 5:42
#+TITLE: 吹萬禪師語錄
#+PROPERTY: CBETA_ID J29nB239
#+PROPERTY: ID KR6q0449
#+PROPERTY: SOURCE Jiaxing Canon Vol. 29, No. B239
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0449_J_012-0517b> 
#+PROPERTY: JUAN 12
吹萬禪師語錄卷之十二¶
嗣法孫燈來重編¶

* 詩¶

** 弔巖八景¶

*** 薄刀峰嶺¶

#+BEGIN_VERSE
「　傲入峰危氣不驕石磷斜側眼澄搖乘羊憶昔追由¶老駕鶴懷今慕子喬徙倚舒徐尊足穩驅馳容易野¶心嗂飄然已覺煙霞上擊角何曾探寂寥」
#+END_VERSE
¶

*** 大願王閣¶

#+BEGIN_VERSE
「　一閣翛然仰翠微更增山色滿柴扉清音度遠朝鐘¶應梵相光遙熾日輝剎海毛端含泛泛層峰目瞬盡¶依依拽竿豈為參牛跡欲進韶公捲席機」
#+END_VERSE
¶

*** 弔巖老僧¶

#+BEGIN_VERSE
「　峭壁藤穿古砌閒千條一臥野雲斑衣侵樹影宵中¶月目納嶢光夢裏山杖擊還曾參白足磚磨豈是照¶紅顏忙忙過隙情多少誰把希夷逗石頑」
#+END_VERSE
¶

*** 岫裏天池¶

#+BEGIN_VERSE
「　霧歛蒼山影沒瀾清池灼映斗牛寒雙鋒既入延津¶變六息仍飛噫氣摶莎徑曉看人砌碧金蟆光徹水¶成丹翔鸞豈必驂西母自在仙蹤仰露盤」
#+END_VERSE
¶

*** 峭壁風濤¶

#+BEGIN_VERSE
「　激浪浮天熠擾來塵埃起處䬑聲開夷歌似陣風傳¶籟野哭如家樹送哀嘯虎陶成南郭穴飛鳶幻出武¶侯臺舞雩既洩鏗音趣未許彈冠把賦裁」
#+END_VERSE
¶

*** 白毫早瑞¶

#+BEGIN_VERSE
「　桑氣雲清鳥足低朝霞輕染畫山齊光騰寶蓋珊瑚¶砌影落瑤臺鸚鵡栖夢缽追青懷妙德敲門射白感¶招提通明幾度飛花雨認著狂頭秪自迷」
#+END_VERSE
¶

*** 暮野宵燈¶

#+BEGIN_VERSE
「　黃昏山色亂栖鴉氣歛蒼秋淨晚霞天壤辰河光玉
<pb:KR6q0449_J_012-0517c>¶屑地文星斗煥金沙傳燈謾說三千瑞入閣仍拈百¶萬花長笑鶴鳴無子和箇中好爵賞誰家」
#+END_VERSE
¶

*** 鐺煙茶圃¶

#+BEGIN_VERSE
「　秋清雪陣蘆花低興陟嚵峰樂品題入圃拈茶歌短¶調燒鐺掬水折疏藜煙籠紫霧卮霞燦香染朱雲日¶影栖罔徹關頭誰是味揚眉飛鷂巳天西」
#+END_VERSE
¶

** 晚眺¶

#+BEGIN_VERSE
「　日過西山色轉霞幽林啅噪夕陽鴉柳煙紫並光飛¶線溪靄紅增影墮紗萬壑齊吹風穴晚千峰一納海¶晴斜踰城莫曉蘿庵夢辜負公華老作家」
#+END_VERSE
¶

** 賦感(二首)¶

#+BEGIN_VERSE
「　素陌凄凄草色黃秋聲葉落影垂霜千層煙水和天¶碧一帶雲山並月蒼竹實餐餘梧當閣溶溪飲老菊¶為裳可憐壖穴誰知巳角足從他臆短長」
#+END_VERSE
¶

#+BEGIN_VERSE
「　山色蕭條影夕陽雲深煙鎖氣蒼蒼疏林葉落偏驚¶悴野荻森花預惡芳塌引藤編清夜穩羹調藜熟素¶餐香呼羊作馬何須定卻被無能笑我狂」
#+END_VERSE
¶

** 似張隱君過弔巖¶

#+BEGIN_VERSE
「　五柳何曾惜懶腰家傳清白喜漁樵聲澄梧木音雖¶隱燄裊魚腸氣未消梵閣心談塵熠遠祗園月挂素¶光遙山棲若得東林老竹葉勤酟濯飲瓢」
#+END_VERSE
¶

** 似瞿孝廉來韻(四首)¶

#+BEGIN_VERSE
「　欲啟熊山後無如此地奇月明空外境心定有餘師¶掃石薰風舞烹茶淨缽吹何緣香社裏更得友羲之」
#+END_VERSE
¶

其二¶

#+BEGIN_VERSE
「　太古如山靜幽人不敢奇依門懷立雪斷臂證尋師¶法演天花散心傳地籟吹蹉跎三笑裏了義有程之」
#+END_VERSE
¶

其三¶

#+BEGIN_VERSE
「　為樂天心處尋山一探奇白牛堪指路黃石可為師¶野菜和雲煮溫風帶霧吹只茲三笑裏擊磬欲何之」
#+END_VERSE

<pb:KR6q0449_J_012-0518a>¶

其四¶

#+BEGIN_VERSE
「　地秀峰還秀人奇境亦奇修蓮懷茂叔愛駿喜支師¶履落情偏暢鐺然息更吹從來肆志者物我亦如之」
#+END_VERSE
¶

** 將進酒似張隱君入山¶

#+BEGIN_VERSE
「　金山長老待子瞻竊去燒豬徒酣酣東林遠公識陶¶令攢眉蓮社思樂聖于今子韻入山林欲買花露何¶處尋缸盈酒肆不用衲錢少柱頭又無金風流何必¶麴蘗中別有乾坤醉裏通陽山好借酒歡李白斗¶興把詩工君不見此日林下色新苦茗煎得且當¶醇」
#+END_VERSE
¶

** 秋興(四首)¶

#+BEGIN_VERSE
「　老葉飄孤樹條風不帶香唯聞天外響說是奏笙簧」
#+END_VERSE
¶

其二¶

#+BEGIN_VERSE
「　野徑栖衰草清音帶晚霜雲岑幽臥裏是處有羲皇」
#+END_VERSE
¶

其三¶

#+BEGIN_VERSE
「　落葉鬥秋風霜林和溼舞且坐勿開門蕉聲夜滴雨」
#+END_VERSE
¶

其四¶

#+BEGIN_VERSE
「　山翠松煙古雲蒼月影凄數聲幽谷裏落木響清溪」
#+END_VERSE
¶

** 秋賦(四首擬陟彼崔嵬之作)¶

#+BEGIN_VERSE
「　蕩彼蒼凄峭石瑿瑿雙鳧匪我儔兮我策龍且躋」
#+END_VERSE
¶

#+BEGIN_VERSE
「　陟彼高岡素羽霓裳冥冥熟昫池潢隨風何所傷」
#+END_VERSE
¶

#+BEGIN_VERSE
「　遵彼溪灣梧醴飄潺我獨卓彼神山冰肌聊自閒」
#+END_VERSE
¶

#+BEGIN_VERSE
「　眄彼城漕如轉如陶浸假易我梁尻我僕駕若軞」
#+END_VERSE
¶

** 山夜(六言)¶

#+BEGIN_VERSE
「　空山鎮靜如秋鐵木忘機夢遊坐臥疏林月下小溪¶活活常流」
#+END_VERSE
¶

** 秋夜踏月訪友¶

#+BEGIN_VERSE
「　林巒爽朗月華新興適徜徉訪故人夜靜霜寒扉未¶掩蒲龕燈火自相親」
#+END_VERSE
¶

** 坐中感賦
<pb:KR6q0449_J_012-0518b>¶

#+BEGIN_VERSE
「　傷嗟者事幾時休接得凡夫釋我愁聖智雖優非氣¶宇大心全體是真流磯頭每折南山翠函丈多凝白¶雪浮可痛目前聞薄落無人道破海天秋」
#+END_VERSE
¶

** 病中讀黃太史書¶

#+BEGIN_VERSE
「　久病無廖身已倦翰書權把卻災魔何須性蒂摧渠¶遠且得心花助我多鐵骨任隨兵作陣冰腸誰怕焰¶翻波從來幻住原無滯萬頃風濤破浪過」
#+END_VERSE
¶

** 話別無心師弟¶

#+BEGIN_VERSE
「　一自朝陽付囑時雁行雙影漸參差歡逢灩澦來心¶切興適浯江歸路遲燈燦玉蟲花更落指彈箜引唄¶還吹相離莫肖羅衫淚秋剪梧桐月不移」
#+END_VERSE
¶

** 觀李花即事¶

#+BEGIN_VERSE
「　四日春濃樹上花滿枝如雪墮兼葭輕風梳蕊開香¶片細雨飛煙罩素紗荒影舒徐林翠敞鬥音遷轉雀¶聲賒竹窗簾外堪行樂問我西來此是家」
#+END_VERSE
¶

** 日用有感¶

#+BEGIN_VERSE
「　世界猶如水上漚我身漚裏卻綢繆隨風起止蕭條¶葉逐浪浮沉不繫舟眼耳何妨能嗅味河山無礙作¶朋儔應思塞海雙翁事馬不追尋鷗不求」
#+END_VERSE
¶

** 午日山雨¶

#+BEGIN_VERSE
「　年來老大無詩思坐臥深山寡興頭纔說雨風光景¶好恐嗔柴灶火煙收野雲騰躍容如媚行客漓淋色¶似愁欣厭不隨人滿意難拈蒲劍把詩修」
#+END_VERSE
¶

** 訪潭隱君宿雨墨齋¶

#+BEGIN_VERSE
「　薰風巳度月華新桃李園中尚自春弓挂早知壇帳¶夢鉤垂更識海山親珠生老蚌期傳世柳種環溪喜¶逸民錫過幾番曾餽玉罕如雨墨一宵申」
#+END_VERSE
¶

** 過楠木坡¶

#+BEGIN_VERSE
「　廣西山水川西少我過石南山更奇楠木嶺頭雄岫¶出碧霞蓊鬱海珊枝小輿坐上乘風御野石林邊夾
<pb:KR6q0449_J_012-0518c>¶道吹絕頂舒徐窮目處佳興猶如顧愷之」
#+END_VERSE
¶

** 制中即事¶

#+BEGIN_VERSE
「　幾度神州若有為紅塵車馬尚參差珠光未曉驚疑¶甚玉液投分決擇遲珂珮鳴時人得意濮濠歡處我¶全知從來隱顯須相待莫把巢由當廝兒」
#+END_VERSE
¶

** 詠雪¶

#+BEGIN_VERSE
「　六花片片滿柴扉萬里屏鋪玉帳圍巽女纔吹驚羽¶落黃雲乍舞惹鱗飛尋梅路上和詩燦斷臂林間帶¶血輝深閣不妨烘炭火長髭清夜有投機」
#+END_VERSE
¶

往歲小除後堂頭亦有煖爐之設今以無鄰則¶
不能也聊拈數語以代君子之酌。¶

#+BEGIN_VERSE
「　冬日流連歲巳周追隨兩序欲何求城中煙火聲雖¶熱谷裏芝蘭味更幽窗明映雪烹沙銚榻暖輕身臥¶紙裘深寺從來無曆數六和歡處勝春遊」
#+END_VERSE
¶

** 夜入堂同眾飲茗¶

#+BEGIN_VERSE
「　昨宵受請入禪房明德彬彬滿四方元日次中寒氣¶盡兩更半後暖風長傳湯聽曲容生笑剪燭談心語¶帶香總是超然塵物外無拘繩鑑共和光」
#+END_VERSE
¶

** 過花林訪秦總戎¶

#+BEGIN_VERSE
「　春江曉燦滿林花溯水輕舟崦影斜旗鼓遠聲星斗¶映簪纓淵靄玉金霞定知節度重恩蜀信有南康再¶御家野衲早逢青眼顧依依猶啟入仙槎」
#+END_VERSE
¶

** 上平都訪古春元¶

#+BEGIN_VERSE
「　一葦春江破浪來金堤兩岸影徘徊子韶擊節曾真¶現妙喜彈聲豈昧開咳唾早成青瑣燄折旋已露赤¶肩才法門何幸重光顯信是靈峰有意哉」
#+END_VERSE
¶

** 送楊師學應試¶

#+BEGIN_VERSE
「　多年未作枌榆夢一臥雲霞似不知可是文翁來絳¶帳幸垂投于唱新詩青睛盼處纔沾濡綠柳彈時又¶轉馳總為龍標催士切依依唯聽紫金泥」
#+END_VERSE

<pb:KR6q0449_J_012-0519a>¶

** 代輝侍者冬日懷蔚師叔移居並勸歸¶

#+BEGIN_VERSE
「　深林何事更棲枝牽引啼兒傍岵思暖榻不逢猶子¶訓寒梅誰共我師題煙霞寓止雖其背衣缽宗源可¶上眉莫醉東坡泥絮況吹毛還許傑人持」
#+END_VERSE
¶

** 代蔚然作冬日移居別業¶

#+BEGIN_VERSE
「　錫過鳴沙慕采薇林深寺古我先依荒田死兔權收¶色挂壁靈梭且遁輝漢上星辰他日望池中風雨別¶時機青華若也堪垂現徹骨冰寒雅自歸」
#+END_VERSE
¶

** 代作曾太守德政¶

#+BEGIN_VERSE
「　輕靄如蔥影入岷翹眸久覦洛陽春晶燈既徹明天¶燭絳帳猶瞻夜雪闉陌上歌聲懷逐扇窗前頌語羡¶書紳澤餘未盡仁風遠字水屏山滿玉璘」
#+END_VERSE
¶

** 代作張別駕德政二首¶

#+BEGIN_VERSE
「　夢曉芸窗素影馳鶴來龜伴不參差已知黃老三生¶處更見韋皋再鎮時巴水鯨澄清政沒屏山棘殞化¶風劙紫垣何幸遭青眼謦我聞聲卻解頤」
#+END_VERSE
¶

#+BEGIN_VERSE
「　臨江此日羡馮君康叔遺風化澤殷法外潢池從解¶劍政餘紗帳授揮斤興歌魚釜關城悅談說雞林席¶丈熅幸有輦來還阻道黔黎借得喜春昕」
#+END_VERSE
¶

** 寄懷胡靈谷¶

#+BEGIN_VERSE
「　楚水吳山亦漫游敝衣知我羡何求談心未及偕三¶月分手於今是五秋話到石城欽管幼夢回天界憶¶壺丘不因過海飛鴻便首尾雲龍莫可酬」
#+END_VERSE
¶

** 代作賀張別駕壽¶

#+BEGIN_VERSE
「　玉音天洞舞霓裳星座輪光影蒂棠瑞草挺時歡祝¶頌慶雲爛處獻年觴遙思絳帳都山遠夢憶傳詩苧¶水長借得一枚兜率味仙風恒伴小春香」
#+END_VERSE
¶

** 喜雨¶

#+BEGIN_VERSE
「　山事誰堪樂歲華細風如雨澤如花青林潤色鋪光¶燄綠圃芳嬌點翠霞嫩稼依湍狂線舞顛雲傍竹醉
<pb:KR6q0449_J_012-0519b>¶稍斜呼童布塌闌干上對聽簷聲喜更賒」
#+END_VERSE
¶

** 山中久雨¶

#+BEGIN_VERSE
「　藍輿煙靄入深山菊隱庵頭覓破頑一雨芙蓉十日¶醉數聲梧葉滿林間策龍已悵泥中句愛駿猶嫌噁¶字關桑曙可勞臨井牧免教黔首髏魚斑」
#+END_VERSE
¶

** 過江陵訪黃太學¶

#+BEGIN_VERSE
「　柳堤煙曉泊輕艭為識韓荊詢梓鄉脫穎況餘白馬¶緒拽竿猶慕紫垣香才雄一石低曹謝賦過三都出¶董楊何幸楚亭瞻面目依依梅雨潤波長」
#+END_VERSE
¶

** 雨泊香口¶

#+BEGIN_VERSE
「　野客行蹤不繫舟風帆隨雨泊東流煙敲碧舞沙堤¶樹水濺青搖葦荻洲夜火有漁逃我況短舠無蔽任¶仙游曙光若肯揮薰扇香口辭雲傍月浮」
#+END_VERSE
¶

** 金陵賦感四首¶

#+BEGIN_VERSE
「　一葦青河破浪花白橋風雨帶西霞浮沉我媿雞傳¶鳳境界人看索是蛇鷲嶺空廊簫管亂水潦多鶴籥¶鍾差應思會老中興日甘露重開散月華」
#+END_VERSE
¶

#+BEGIN_VERSE
「　月下經行鳳閣頭評論遙悵水天秋簡書漫說劉姚¶輩燈識懸推馬讓流金紫夢回梁未熟桃紅頓去竹¶為儔龍湖每道人多羡誰把玄冠一挂休」
#+END_VERSE
¶

#+BEGIN_VERSE
「　何事都門策杖來金弢玉牒為誰開波淪灑血蜂壇¶盛玄奘傳書象輦徘大施有場非泯論小鼾無夢豈¶同才秋風起思堪行樂好向臨江復講臺」
#+END_VERSE
¶

#+BEGIN_VERSE
「　赤幟巡方覓舊期木蘭無樹久支離紫垣竄句多翹¶足梵閣遊心盡解頤夜引竹光寒免轉午臨窗色隙¶駒馳當軒不覺揮清颼可是羲皇高臥時」
#+END_VERSE
¶

** 報恩塔¶

#+BEGIN_VERSE
「　碧落巍峨象魏垂夕陽風舞角鈴吹雲層盪泊星河¶動瓦級飛流水月移光灼玉蟲吞海氣影標天國映¶龍墀我來覿面如分座多少亡羊著相思」
#+END_VERSE

<pb:KR6q0449_J_012-0519c>¶

** 武帝臺城¶

#+BEGIN_VERSE
「　草字蕭蕭已綠苔當年豪氣為誰灰風生麈尾成殊¶況鏡玻螭頭決異裁一局既瞞孤竹去三杯徒向許¶繇來達觀自是輕朝代何必膠絲聽古槐」
#+END_VERSE
¶

** 采石磯¶

#+BEGIN_VERSE
「　天開有意成斯境故向江干弄碧波斷雲晚宿還依¶樹野客遙歸興欲歌英烈氣留磯上燄雄才聲挂石¶邊蘿我來不覺金魚醉收取絲綸唱卷阿」
#+END_VERSE
¶

** 黃鶴樓¶

#+BEGIN_VERSE
「　翩翩雲鶴已仙之多少風流續品題崔灝既成鸚鵡¶句青蓮移作鳳凰詩河山會境人相異物事傳心我¶自奇話到旅亭長揖處難將兩眼識彤墀」
#+END_VERSE
¶

** 巫山¶

#+BEGIN_VERSE
「　十二峰嵐淺翠流陶將細靄夾輕舟孤帆曉挂東山¶日野岸遙飛北渡鷗楚客漫留神女夢唐人擬代臥¶龍愁卓哉往事存如許唯掩長風一悵休」
#+END_VERSE
¶

** 宿玄密禪社¶

#+BEGIN_VERSE
「　固陵煙雨一帆飛薄暮停舟入翠微音播祇林鐘已¶度語傳監寺我方歸檻前桃李培春樹案上經書掩¶目扉精進不妨函丈遠莫將人事點心非」
#+END_VERSE
¶

** 夔門訪陳文學¶

#+BEGIN_VERSE
「　幾年海上執銀鉤欲得金鼇卻便休一指頻懷俱胝¶類三拳誰似大愚流仙舟空泛月明冷玉麈獨揮霜¶色幽咫尺天涯籠燄隔華亭依舊作漁謳」
#+END_VERSE
¶

** 喜復渝城¶

#+BEGIN_VERSE
「　戎馬盧龍踏未休渝城烽火動人愁轅門旗鼓中原¶壯井牧狼煙上將收巴水重新明月燦塗山不復穢¶塵留太平此日歌　天子何異當年擊壤秋」
#+END_VERSE
¶

** 遊岑公洞¶

#+BEGIN_VERSE
「　未到岑公洞先讀岑公碑字字稱金液行行贊石芝
<pb:KR6q0449_J_012-0520a>¶未識岑公知不知卻令賈島暗攢眉寧使人將五根¶推誰肯犬吠落人嗤君不見踏踏歌聲何所為」
#+END_VERSE
¶

** 病中偶作¶

#+BEGIN_VERSE
「　駢拇連成無用指附贅懸成無用肉何以初夏薰風¶吹六十日子成何律莫是同一肉和指年病月疾從¶此起乍寒乍熱是如何或氣或痰是甚麼都來遭此¶附贅肉笑殺珠林好大哥眾人莞爾呼為笑老僧惡¶發稱絕倒汾陽罵得慈明悟黃檗打得臨濟了不關¶土地不相識飯籃落地知音少君不見老聚雲無箇¶事風流只在人間世」
#+END_VERSE
¶

** 春日策杖巴臺步杜甫贈王郎司直韻(短歌行)¶

#+BEGIN_VERSE
「　不得抖擻不若匏瓠一繫哉木葉乾殼乘之豈謂風¶而偕策杖柳堤碧煙舞過橋澗底白雲開鳴玉庵前¶淺翠來影入松關林鳥度聲轉江千湍水怒古道夾¶柏扇飛紅桃花凋落人不顧唯有夜月歡相慕」
#+END_VERSE
¶

** 讀蜀中廣記¶

#+BEGIN_VERSE
「　聞說曹公蜀記繁曾將案上對心看不透牛皮兮不¶按黑豆不損眼睛兮不蠹紙穿但能睫底輝世界千¶古英雄一笑間」
#+END_VERSE
¶

** 窗隙吟¶

#+BEGIN_VERSE
「　舉目看前窗前窗綠影竹轉眼看左窗左窗樹影綠¶相敲相舞葉搖風為羽為商聽不足聽不足一輪月¶下瑤池窟」
#+END_VERSE
¶

** 宿萬家庵有感¶

#+BEGIN_VERSE
「　摶風不羡榆枋志嘖嘖榆枋卻有評誰識山河無關¶楗到處幽幽似白雲憶昔素王居陳蔡芝蘭芬芳何¶所礙皎乎日月煙雨中寬兮天地人情外予經此際¶亦蹉跎且無子路說窮態」
#+END_VERSE
¶

** 汪見盤見訪¶

#+BEGIN_VERSE
「　八埏結峙爭突兀水濬湫盤輝湘月繇來泊湊境中
<pb:KR6q0449_J_012-0520b>¶人靈靈玉樹光且艴曩古青驄覯長吉丁丁偕坐春¶風一我著麻衣非比倫高軒何得親石室莎徑花煙¶香轉折柳堤葉燦路凸列話到希夷物我疏權拈熟¶芋為君決擊木魚鼓噫鶚他年紫染須淖約」
#+END_VERSE
¶

** 春雪古詩¶

#+BEGIN_VERSE
「　春雪如花春江映落梅帶影仙子淨江風陣舞柳稍¶斜半是藥王半是病」
#+END_VERSE
¶

#+BEGIN_VERSE
「　雪花自飛江自映梅嶺仙子冰壺淨任運優遊展信¶風昧卻目前成藥病」
#+END_VERSE
¶

** 代作曾太守德政¶

#+BEGIN_VERSE
「　冰影流光夾峰灼玉溪錦水相錯焯竹窗輝起使星¶懸四國熙熙歡鎖鑰我曹借庇匪多年朝野清評已¶話傳泮宮鵰宇增鸞集津梁客子倍驄鞭繇來父母¶勤務施彈鋏鳴兮窺士義函席曾荷二三呼願坐春¶風益豪肆」
#+END_VERSE
¶

** 讀花神三妙記(樂府)¶

#+BEGIN_VERSE
「　綠霜塗柳翠朱露染桃紅月娥素羽寒兔逼妒殺英¶才花雨中君不見玉簫羅漢撲彤墀白鳳香囊苦離¶離又不見徒死苾芻細腰舞挑目招心住江渚可憐¶如劍復如蛇螫我靈根戕我家只須惡慧勤三作不¶肖景雲長聯賦」
#+END_VERSE
¶

** 題雷善女西化¶

#+BEGIN_VERSE
「　碧虛彝漢煥湫盤運地文十二輪來摧萬象山含管¶璞樹含焄唯我人多傑不入鳴珂便丹穴或作無言¶或淑貞昂昂千里英氣烈氣烈從來變山靈金牛玉¶馬及祥麟浩浩楚江絳雲密鬱鬱湖洲朱草馨卓越¶竺天雷氏女八紘九地皆傳語」
#+END_VERSE
¶

** 秋日田侍御見召賦得君馬黃辭之(古樂府)¶

#+BEGIN_VERSE
「　君馬黃恒引駕假乘之難酬價秋日馳之苦路斜須¶惜當年產[穴/渥]窪況來抖擻不宜馳追風逐電何用之
<pb:KR6q0449_J_012-0520c>¶寧負竹樓神鳳操未許輕折楊柳枝」
#+END_VERSE
¶

** 善哉行(樂府)¶

#+BEGIN_VERSE
「　誰將天地號紅爐百昌因之以榮枯英豪東卻臭皮¶袋透得幾人是丈夫蚊蜩殼脫寒枝棄蜂蝶神化壤¶坌無明明雲路弗施為撲火吐絲何太愚楊雄投閣¶徒已矣介子焚身空悲耳不識西華老神仙天子呼¶之猶未起幸來早覺華胥夢始知妙湛緣影弄可憐¶采石投江魚可惜玉京傳白鳳舉眼比印籠冷煙那¶能得入桃源洞雖曰把酒且當歌怎奈人生能幾何¶王子七日杳世路波斯兩次睹恒河碧眼黃頭原卓¶越余已追之可長活指上貽來四句真大都一字皆¶隱括徙倚山頭解虎錫熬煎爐內降龍缽非為自私¶入雲深窮則獨善兼則達廣成曾示我無搖四體鬚¶髮任蕭條中含一物先天地年年不逐四時凋四時¶凋兮余不老箇裏蒲團秋月皎者回踏遍海潮音隱¶隱露出珊瑚寶」
#+END_VERSE
¶

** 君子行(樂府)¶

#+BEGIN_VERSE
「　荊南之水祖岷峨宛轉波揚壘疊多黃河之水白長¶天哮濤流水不勝玄從來枉直人間事過者為之口¶諓諓卜居楚子不須問碧虛湫盤獨是然瓠巴鼓瑟¶遊魚戲伯牙操琴仰馬視樵父不等爛柯回世態怎¶知雙眼淚爝火不息訪鷦鷯日出而作意飄颻唐虞¶垂衣天下治偏使我心何忉忉方今太是氣淤塞較¶之雄伯尤污黷投醪江飲不再來分飯剖餐誰追復¶腐鼠癡鳶滿市場石沉槁立羞干祿豈如冒雨覓黃¶花豈如乘興看修竹黃花修竹固悠悠白牯黧奴可¶解求了知擊角愈增醜罷讀離騷短髮遊潮吟島嶽¶三洲應澗影星河一月秋幾回白雲深處坐幾度百¶花叢裏過請循其本卻歸濛栩栩蝴蝶些兒箇羊裘¶莫說把絲綸采薇休道耽饑餓豪傑古今長夜中街
<pb:KR6q0449_J_012-0521a>¶頭布袋輕笑破」
#+END_VERSE
¶

** 除夕贈得將進酒似田侍御(樂府)¶

#+BEGIN_VERSE
「　去年除夕荊南謔今年除夕臨江樂雪花撲亂梅花¶飛清香點就壺中酪何須麴蘗煩儀狄竹葉寒光明¶的皪化母展動三陽開春風即送人日來閑中且聽¶八仙歌長安李白信奇哉」
#+END_VERSE
¶

** 君馬黃(感賦)¶

#+BEGIN_VERSE
「　陟岡之馬玄且黃白璧月題鸞鏘鏘介睨[翹-羽+喬]齧鞭策¶絕骭氣騰躍苦王良可憐北冀生馬多肆無天廄怎¶奈何鹽車有恨徒惆悵下乘液髮忍蹉跎我欲相忘¶索真馬皮毛外擢踏天下千里昂昂大塊中七聖還¶來參牧者」
#+END_VERSE
¶

** 行路難¶

#+BEGIN_VERSE
「　林之壑兮山之石手之策兮足之履戰兢一步一垂¶涎此去天臺還幾尺白雲雖近御風遲曳尾徒勞把¶釣癡只今固向煙塵裏豈將黃葉賺啼兒世道草萊¶秋禁度轉眼嘉平霜雪吐驅馳若未徹骨寒梅花孰¶肯枝頭露行路難行路難路難不作燕人慕」
#+END_VERSE
¶

** 感賦¶

#+BEGIN_VERSE
「　崑山之玉原無色幽谷之芝不漏香嗟哉世態鮮青¶眼觸目黃金未見光洛溟那識靈龍臥蒼梧誰知彩¶鳳藏呵呵雲徑歸來也門巷是兮人境狂」
#+END_VERSE
¶

** 代作陳郡侯德政樂府辭(日重光行)¶

#+BEGIN_VERSE
「　附耳珮玦何其象點染流蘇未作光民無舉目山無¶色到處鯨鯢波浪狂蒼蒼何幸憐孔邇重光重輪特¶地起蔥鬱文華絳帳開歌頌歡聲芾棠止三接三錫¶頻來頒爭守無妨遮閭里君不見蒞政唯需一杯水」
#+END_VERSE
¶
¶
¶
吹萬禪師語錄卷之十二(終)
<pb:KR6q0449_J_012-0521b>¶

